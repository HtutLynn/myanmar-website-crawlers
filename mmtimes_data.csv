ရွှေ့ပြောင်းလုပ်သားများ လုံခြုံစိတ်ချရမှုရှိစေရန် အစိုးရတွင်တာဝန်ရှိဟု ဆို
"

	မြန်မာနိုင်ငံသည် ပြည်ပသို့အလုပ်သမားစေလွှတ်သောနိုင်ငံတစ်နိုင်ငံဖြစ်ပြီး ထိုရွှေ့ပြောင်းလုပ်သားများအတွက် လုံ ခြုံစိတ်ချမှုရှိစေရေးသည် အစိုးရတွင်တာဝန်ရှိသည်ကို လက်ခံကြောင်း ဒုတိယသမ္မတဦးမြင့်ဆွေက နေပြည်တော်တွင် ဒီဇင် ဘာ၁၈ရက်နေ့ကကျင်းပသော အပြည်ပြည်ဆိုင်ရာ ရွှေ့ပြောင်းသွားလာသူများနေ့အခမ်းအနားတွင် ပြောသည်။ 
"
''ရွှေ့ပြောင်းသွားလာသူများ ဘေးမသီရန်မခ ရည်မှန်းချက်ပန်းတိုင်ရောက်စေဖို့နဲ့ ရွှေ့ပြောင်းသွားလာမှုဖြစ်စဉ်မှ ဆိုး ကျိုးများ နည်းနိုင်သမျှနည်းပြီး ကောင်းကျိုးများနိုင်သမျှများအောင် လုံခြုံစိတ်ချရတဲ့ ရွှေ့ပြောင်းသွားလာနေထိုင်မှုဖြစ်စေဖို့ ကူညီလုပ်ဆောင်ပေးခြင်းဟာ နိုင်ငံတော်အစိုးရရဲ့ တာဝန်ဖြစ်တယ်ဆိုတာကို ကျွန်တော်တို့အနေနဲ့ အကြွင်းမဲ့လက်ခံပါတယ်'' ဟု ၄င်းကပြောကြားသည်။
ရွှေ့ပြောင်းသွားလာခြင်းသည် တစ်နိုင်ငံနှင့်တစ်နိုင်ငံ စီးပွားရေးဖွံ့ဖြိုးတိုးတက်မှုမညီမျှခြင်း၊ လူဦးရေတိုးတက်မှုနှုန်း မ ညီမျှခြင်း၊ အလုပ်အကိုင်အခွင့်အလမ်းနှင့် လုပ်အားခမညီမျှခြင်းစသည့်အခြေအနေများကြောင့် ကမ္ဘာအနှံ့တွင်တိုးတက်ဖြစ် ပေါ်နေသကဲ့သို့ မြန်မာနိုင်ငံသည်လည်း အထက်ပါအခြေအနေများအရ အိမ်နီးချင်းနိုင်ငံများအပြင် အခြားသောနိုင်ငံများသို့ပါ သွားရောက်လုပ်ကိုင်လျက်ရှိသည်။ ၂၀၁၄ခုနှစ်သန်းခေါင်စာရင်းအရ လုပ်သားနှစ်သန်းကျော် ရွှေ့ပြောင်းလုပ်ကိုင်လျက်ရှိသည်။
ရွှေ့ပြောင်းအလုပ်သမားများသည် စေလွှတ်သည့်နိုင်ငံနှင့်လက်ခံသည့်နိုင်ငံဘက်တွင်ပါ အကျိုးရှိသော်လည်း ၄င်း တို့တွင်စွန့်စားရမှုများရှိနေဆဲဖြစ်သည်။ ''ရွှေ့ပြောင်းအလုပ်သမားများဟာ အခြေခံအခွင့်အရေးနဲ့ဝန်ဆောင်မှုများကို အနိမ့်ဆုံ းအဆင့်နဲ့သာ ခံစားခွင့်ရရှိနေကြပြီး ခြိမ်းခြောက်အနိုင်ကျင့်ခံရခြင်း၊ ဆိုးရွားစွာအကြမ်းဖက်ခံရခြင်း၊ ခွဲခြားဆက်ဆံခံရခြင်း၊ အ လေးထားမှုနှင့် တန်ဖိုးထားမှုမခံရခြင်းတို့ တွေ့ကြုံခံစားရလျက်ရှိပါတယ်''ဟု ဦးမြင့်ဆွေက ပြောသည်။
ထို့ကြောင့် မြန်မာနိုင်ငံအနေဖြင့် ရွှေ့ပြောင်းအလုပ်သမားများအတွက် ဆိုးကျိုးနည်းနိုင်သမျှနည်းစေရန်ဆောင်ရွက် လျက်ရှိကြောင်း ၄င်းကဆက်လက်ပြောကြားသည်။ သို့သော်လည်း အဆိုပါလုပ်ငန်းစဉ်သည် အကြောင်းအရာရှုပ်ထွေးများပြ ားပြီး နယ်နိမိတ်ဖြတ်ကျော်ကာ ဖြစ်ပျက်တတ်သည့်သဘောရှိသောကြောင့် ဝန်ကြီးဌာနအားလုံးနှင့် သက်ဆိုင်ရာနိုင်ငံအားလုံ းမှ ပူးပေါင်းဆောင်ရွက်မှသာ ထိရောက်အကျိုးရှိနိုင်မည်ဖြစ်ကြောင်းလည်း ပြောကြားခဲ့သည်။
မြန်မာသည် အာဆီယံဒေသတွင်း လုံခြုံစိတ်ချရတဲ့ ရွှေ့ပြောင်းသွားလာမှုဖြစ်စေရန် ပါဝင်ဆောင်ရွက်သူအားလုံးနှင့် ပူးပေါင်းဆောင်ရွက်လျက်ရှိပြီး ရွှေ့ပြောင်းအလုပ်သမားများ၏ အခွင့်အရေးများကာကွယ်စောင့်ရှောက်ခြင်းနှင့် မြှင့်တင်ခြင်း ဆိုင်ရာ အာဆီယံသဘောတူညီချက်တွင် လက်မှတ်ရေးထိုးထားပြီးဖြစ်သည်။
ထို့ပြင် လုံခြုံစိတ်ချပြီး စနစ်ကျသည့်ရွှေ့ပြေ ာင်းသွားလာနေထိုင်ခြင်းနှင့်သက်ဆိုင်သည့် ကမ္ဘာလုံးဆိုင်ရာသဘောတူညီချက်တွင်လည်း လက်မှတ်ရေးထိုးထားပြီးဖြစ်သည်။
ရွှေ့ပြောင်းလုပ်သားများအနေဖြင့် သွားရောက်သည့်နိုင်ငံတွင် အဆင်ပြေစေရန်အတွက် မိမိနိုင်ငံမှမထွက်ခွာခင်က တည်းက ပြင်ဆင်မှုကောင်းကောင်းလုပ်ဆောင်သင့်ကြောင်း အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန ပြည်ထောင်စုဝန်ကြီး ဦးသိန်းဆွေကအကြံပြုပြောကြားသည်။
''အဓိကတော့ ကိုယ်သွားမယ့်ဒေသရဲ့အချက်အလက်တွေ ကို ခိုင်ခိုင်မာမာသိရှိဖို့လိုပါတယ်။ ပြီးတော့ ကိုယ်ကဘာကျွမ်းကျင်မှုရှိလဲ၊ ဘယ်လိုဘာသာစကား ကျွမ်းကျင်မှုရှိလဲ၊ လုပ်ငန်း ခွင်ရဲ့အခက်အခဲ၊ အခွင့်အရေးတွေကဘာတွေရှိလဲ စတဲ့ဟာတွေကို တိတိကျကျသိဖို့လိုပါတယ်''ဟု ပြောသွားခဲ့သည်။
ထို့ကြောင့် ရွှေ့ပြောင်းလုပ်သားများအတွက် အထက်ပါလိုအပ်ချက်များကို ဖြည့်ဆည်းပေးနိုင်ရန်ရည်ရွယ်ပြီး ရွှေ့ပြေ ာင်းလုပ်သားများ ထောက်ပံ့ကူညီရေးဗဟိုဌာန(Migrant Resource Centre-MRC)များကို ရွှေ့ပြောင်းသွားလာမှုအများဆုံး သော တိုင်းဒေသကြီးနှင့်ပြည်နယ်၁၃ခုတွင် ဖွင့်လှစ်ထားသည်ဟုဆိုသည်။
ထို့ပြင် ရှမ်းပြည်နယ်၊ တောင်ကြီးမြို့တွင်လည်း ထပ်မံတိုးချဲ့ဖွင့်လှစ်သွားမည်ဖြစ်ကြောင်း ဝန်ကြီးကဆက်လက်ပြောကြားခဲ့သည်။
ထို့ပြင် ရွှေ့ပြောင်းသွားလာခြင်းဆိုင်ရာ မူဝါဒများ၊ မဟာဗျူဟာများကိုလည်း ရေးဆွဲဆောင်ရွက်လျက်ရှိကြောင်း ၄င်းတို့၏ပြောကြားချက်များအရ သိရသည်။ မြန်မာနိုင်ငံသည် ပြည်ပရောက်ရွှေ့ပြောင်းအလုပ်သမားများ၏ မိသားစုထံ လွှဲပို့ငွေအဖြစ် ၂၀၁၆ခုနှစ်တွင် အမေရိကန်ဒေါ်လာ ၃၉၅သန်းနှင့် ၂၀၁၇ခုနှစ်တွင် ကန်ဒေါ်လာသန်း၇၀ဝခန့် နိုင်ငံခြားဝင်ငွေရရှိခဲ့ ကြောင်း ကမ္ဘာ့ဘဏ်၏ ၂၀၁၇ခုနှစ်အစီရင်ခံစာတွင် ဖော်ပြပါရှိသည်။
