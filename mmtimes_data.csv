၂၀၂၀ ရွေးကောက်ပွဲအတွက် ကြိုတင်ပြင်ဆင်လာသည့် လူ့ဘောင်သစ်ဒီမိုကရက်တစ်ပါတီ
"

	လာမည့် ၂၀၂၀ပြည့်နှစ် အထွေထွေ ရွေးကောက်ပွဲတွင် ပါတီ၏ အင်အားကောင်းသည့် နေရာများ၌ အနိုင်ရရေးနှင့် ပါတီဝင်များ ပိုမိုတိုးပွားလာရန် လူ့ဘောင်သစ်ဒီမိုကရက်တစ် ပါတီအနေဖြင့် ကြိုးပမ်းဆောင်ရွက်နေပြီဖြစ်သည်။ ပါတီအောင်နိုင်ရေးအတွက်ကြိုးပမ်းဆောင်ရွက်နေသော်လည်းနေရာအများစုတွင် ဝင်ရောက်ယှဉ်ပြိုင်မည်မဟုတ်ကြောင်း ပါတီ တာဝန်ရှိသူများက ပြောသည်။
"
လက်ရှိ နိုင်ငံရေးအခြေအနေများအရဒီမိုကရေစီအင်အားစု နိုင်ငံရေးပါတီများလွှတ်တော်အတွင်းရောက်ရှိ ရန်လိုအပ်လျက်ရှိကာယခုဖြစ်ပေါ်နေသည့် တိုင်းပြည်၏ အခက်အခဲများကို ကြည့်ခြင်းအားဖြင့် ယင်းအချက်ကပေါ်လွင်သည်ဟု လူ့ဘောင်သစ် ဒီမိုကရက်တစ်ပါတီဥက္ကဌ ဦးအောင်မိုးဇော် က ပြောသည်။
""" နိုင်ငံရေးပါတီတစ်ခုတည်းကိုပဲ လွှတ်တော်အတွင်း လွှတ်ထားမယ် ဆိုရင်တော့ အခက်အခဲတွေရှိနိုင်တယ်။ အခုအခက်အခဲတွေဖြစ်နေတာကိုလည်း ကြည့်ရင် သိနိုင်တယ်။ ပြည်သူကိုတကယ်အလုပ်အကျွေး ပြုနိုင်ပြီးတော့ ပြည်သူ့အသံကိုလွှတ်တော်အတွင်းဖော်ပြနိုင်တဲ့ နိုင်ငံရေးပါတီတွေ လိုအပ်တယ်။ အဲဒီ အတွက်ရွေးကောက်ပွဲဝင်ဖို့ ကြိုးစားရမယ် ""ဟုဦးအောင်မိုးဇော်က ပြောသည်။"
ယခုလ ၁၉ ရက်နေ့က မန္တလေးတိုင်းဒေသကြီး ပြင်ဦးလွင်မြို့တွင် လူ့ဘောင်သစ်ဒီမိုကရက်တစ် ပါတီ၏ ပထမဆုံးအကြိမ် နိုင်ငံလုံးဆိုင်ရာစုံညီ အစည်းအဝေးပွဲကိုကျင်းပခဲ့ပြီး ဒီမိုကရက်တစ် နိုင်ငံရေးပါတီတစ်ရပ်ဖြစ်ရန်နှင့် ပါတီတွင် မူဝါဒများ ရပ်တည်ချက်များဖွဲ့စည်းပုံအပြောင်းအလဲများကိုဆွေးနွေးခဲ့ကြကြောင်းဦးအောင်မိုးဇော်ကပြောသည်။
လက်ရှိ တစ်နိုင်ငံလုံးတွင် ပါတီဝင် အင်အားတစ်သောင်းကျော်ခန့်ရှိနေသည်။ မြို့နယ် ၈၀ ကျော်တွင် ပါတီစည်းရုံးရေးကော်မတီများ ရှိနေသော်လည်း မြို့နယ် ၃၀ ကျော်တွင်သာ ပါတီဝင်များ စုစည်းနိုင်သေးကြောင်း၊ ပါတီ၏ အားကောင်းသည့် နေရာများအဖြစ် မန္တလေးတိုင်းဒေသကြီးတွင် သုံးနေရာ၊ ပဲခူးတိုင်းဒေသကြီးတွင် ငါးနေရာနှင့် ဧရာဝတီတိုင်းဒေသကြီးတွင် လေး နေရာခန့်ရှိကြောင်း ၄င်းကပြောသည်။
""" အားကောင်းတဲ့ နေရာတွေကိုသတ်မှတ်ပြီးတော့ အဲဒီနေရာတွေမှာ ဝင်ပြိုင်နိုင်အောင် ကြိုးစားရမှာပေါ့။ ပါတီတစ်ခုတည်းက နေရာအများကြီးကို ဝင်ပြိုင်တာမျိုးတော့ မဟုတ်ဘူးတိုင်းရင်းသားဒေသတွေနဲ့ ကျွန်တော်တို့နဲ့ မဟာမိတ်အဖွဲ့အစည်းတွေ ပြိုင်မယ့်နေရာတွေကို ဝင်မပြိုင်ဘူး။ မဟာမိတ်ပါတီတွေ ဆိုရင် သူတို့နဲ့ ပူးပေါင်းသွားမယ် ""ဟုဦးအောင်မိုးဇော် ကပြောသည်။"
လူ့ဘောင်သစ် ဒီမိုကရက်တစ်ပါတီသည် ၁၉၈၈ ခုနှစ် ရှစ်လေးလုံးဒီမိုကရေစီအရေးတော်ပုံကြီးအတွင်းအလုပ်သမား၊ လယ်သမား၊ လူငယ်ကျောင်းသားများနှင့် စတင်စုစည်းခဲ့သောပါတီတစ်ရပ်ဖြစ်သည်။
၁၉၈၉ ခုနှစ်တွင် ပါတီခေါင်းဆောင်များအတွင်းသဘောထားကွဲလွဲမှုများ၊ ယင်းခေတ်အစိုးရ၏ စနစ်တကျ ဝင်ရောက်စွက်ဖက်မှုများကြောင့် ပါတီ နှစ်ခြမ်းကွဲခဲ့ရခြင်းဖြစ်ပြီး ၁၉၉၀ တွင် ဗဟိုပါတီအလုပ်အမှုဆောင်များကိုဖမ်းဆီးခဲ့ကာပါတီလည်းဖျက်သိမ်းခြင်းခံခဲ့ရသည်။
ယင်းနောက်ပါတီ ဝင်များ အကြိမ်ကြိမ်တွေ့ဆုံမှုများ ပြုလုပ်ခဲ့ပြီး ၂၀၁၃ ခုနှစ်တွင် ပြည်ထောင်စုရွေးကောက်ပွဲကော် မရှင်တွင် တရားဝင်ပါတီ မှတ်ပုံတင်နိုင်ခဲ့သည်။ ၂၀၁၄ ခုနှစ်တွင် တရားဝင်နိုင်ငံရေးပါတီအဖြစ် သတ်မှတ်ခံခဲ့ရသည်။
၂၀၁၅ အထွေထွေ ရွေးကောက်ပွဲနှင့် ၂၀၁၈ ကြားဖြတ်ရွေးကောက်ပွဲများတွင် ပါတီကိုယ်စားပြု ကိုယ်စားလှယ်လောင်းများ ဝင်ရောက်ယှဉ်ပြိုင်နိုင်ခဲ့သည်။
IndoChina ၏ အကြီးဆုံး Digital Marketing လုပ်ငန်းအဖြစ် တည်ထောင်ရန် ရည်ရွယ်၍ Mindshare တွင် လုပ်ငန်းအတွေ့အကြုံ ရှိခဲ့သော Simon Baily ကို AdsMy မှ CEO အဖြစ် ခန့်အပ်
"

	Mobile-first data-driven marketing tech platform တစ်ခုဖြစ်သော AdsMy မှ Indochina region တွင် ရရှိလာသော operation တိုးတက်မှုနှင့်အတူ Simon Baily ကို CEO အဖြစ် ခန့်အပ်ခဲ့ပါသည်။
"
"Bailey သည် Group M, Publicis တို့ အပါအဝင် APAC agency networks တွင်အတွေ့အကြုံရှိသူတစ်ဦးဖြစ်ပြီး ပိုမိုထိရောက်သော media planning and buying အတွက် mobile data ကို အဓိကအသုံးပြုပြီး Platform အတွေ့အကြုံ ရှိသူတစ်ဦးလည်းဖြစ်သည်။ Bailey သည် AdsMy ၏ စင်ကာပူနှင့် ရန်ကုန် ရုံးတွင် တည်ရှိမည် ဖြစ်သည်။"
Bailey မှ ယခုလို ပြောကြားထားပါသည်။ “Data and mobile-focused လုပ်ငန်းတစ်ခုဖြစ်သော AdsMy တွင် လုပ်ကိုင်ခွင့်ရတာ ကြီးမားတဲ့ အခွင့်အရေးတစ်ခုပါ။ စိတ်လှုပ်ရှားဖွယ်ကောင်းသော category နှင့် territory အသစ်များမှာ လုပ်ကိုင်ရတဲ့အတွက် First-mover advantage လည်း ရနိုင်ပါတယ်။
လွန်ခဲ့သော တစ်နှစ်နှင့် နှိုင်းယှဉ်ကြည့်မည်ဆိုလျှင် မြန်မာနိုင်ငံတွင် mobile phone မှတစ်ဆင့် internet အသုံးပြုသူ ၁၉ သန်းထိ ရှိလာခဲ့ပြီး မည်သည့်နိုင်ငံမှာမှ မတွေ့နိုင်တဲ့ consumer internet growth ပဲ ဖြစ်ပါတယ်။
Myanmar နိုင်ငံသည် APAC region တွင် Singapore ပြီးလျှင် ဒုတိယ mobile data speed အမြန်ဆုံးဖြစ်ပြီး စားသုံးသူများမှလည်း brand ကြော်ငြာများနှင့် actively engaged လုပ်သည့်အတွက် marketer များအတွက် ကြီးမားသောအခွင့်အရေးပင်ဖြစ်သည်။
AdsMy ရဲ့ ထူးခြားကောင်းမွန်တဲ့ နည်းပညာကလည်း ကျွန်တော် စိတ်ဝင်စားတဲ့ အကြောင်းအရာတစ်ခုပဲ ဖြစ်ပါတယ်။ ကျွန်တော်တို့ ၂၀၁၈ နှစ်ကုန်ပိုင်းမှာလည်း product အသစ်များကို မိတ်ဆက်ပေးမှာ ဖြစ်ပါတယ်။’’
"Simon သည် လက်ရှိ client များ ဖြစ်သော Unilever, Nestle တို့အပါအဝင် agency ကြီးများ နှင့် relationship ပိုမိုကောင်းမွန်လာစေရန် အဓိကတာဝန်ရှိပြီး AdsMy platform နှင့် eCommerce ချိတ်ဆက်ရန်နှင့် ပိုမိုကောင်းမွန်သော Video content များကိုလည်း အကောင်အထည်ဖော်သွားမည် ဖြစ်ပါသည်။ Programmatic Teach and mobile-first creative platform တစ်ခုဖြစ်သော AdsMy သည် မြန်မာနိုင်ငံတွင် ၂၀၁၆ တွင် စတင်ခဲ့ပြီး ယခုဆိုလျှင် ၁၈လ ရှိပြီဖြစ်သည်။"
AdsMy သည် နိုင်ငံတကာ brand များမှ အသုံးပြုနေသော Mobile First Data Driven Marketing Platform တစ်ခုဖြစ်ပြီး အရောင်းမြှင့်တင်ရန်နှင့် Brand Recognition ပိုမိုကောင်းလာစေရန် Consumer အချက်အလက်များနှင့်တကွ နည်းပညာနှင့်အတူ အကောင်အထည်ဖော်ဆောင်ရွက်လျက် ရှိပါသည်။
လာ့စ်ဗီးဂတ်စ်ရောက် သမ္မတထရမ့် နယ်စပ်လူဝင်မှုနှင့် မြောက်ကိုရီးယားနျူအရေးများ ကာကွယ်ပြောဆိုခဲ့ရ
"

	လာ့စ်ဗီးဂတ်စ်    ဇွန် ၂၄
	    လာ့စ်ဗီးဂတ်စ်သို့ ရောက်ရှိခဲ့သည့် အမေရိကန်သမ္မတ ဒေါ်နယ်ထရမ့်သည် ဝေဖန်ခံနေရသည့် နယ်စပ်လူဝင်မှုဆိုင်ရာ မူဝါဒနှင့် မြောက်ကိုရီးယား၏ နျူကလီးယားအရေးများနှင့် ပတ်သက်၍ ကာကွယ်ပြောဆိ်ုခဲ့ကြောင်း သိရသည်။
"
နီဗားဒါးပြည်နယ်မှ ရီပတ်ဘလီကန်ဆီးနိတ်အမတ် ဒင်းန်ဟီလာ ပြန်လည်ရွေးကောက်ခံရေးကို အားပေးရန် လာ့ဗီးဂတ်စ်သို့ ရောက်ရှိခဲ့သည့် သမ္မတထရမ့်က မက္ကဆီကိုနယ်စပ်မှ လူဝင်မှုအရေး မိမိအစိုးရဆောင်ရွက်ချက် ကောင်းမွန်ကြောင်းနှင့် မိမိ၏ချဉ်းကပ်မှုသည် အမေရိကန်ပြည်ထောင်စု ပိုမိုအင်အားရှိရန်ဖြစ်ကြောင်း ပြောဆိုခဲ့သည်။
ဇွန် ၁၂ ရက်တွင် စင်ကာပူ၌ မြောက်ကိုရီးယားခေါင်းဆောင် ကင်ဂျုံအွန်နှင့် တွေ့ဆုံဆွေးနွေးခဲ့ပြီးနောက် မြောက်ကိုရီးယားအပေါ် အကောင်းမြင်လွန်းကြောင်း ဝေဖန်မှုများနှင့်ပတ်သက်၍လည်း သိသာထင်ရှားသည့် အောင်မြင်မှုများ ရရှိ်ခဲ့၍ဖြစ်ကြောင်း ထရမ့်က ကာကွယ်ပြောဆိုခဲ့သည်။
မက္ကဆီကိုမှ တရားမဝင် ဝင်ရောက်သူများကို အရေးယူရာတွင် မိဘများနှင့်သားသမီးများ ခွဲခြားထိန်းသိမ်းထားကြောင်း သိရှိရပြီးနောက် ပြင်းထန်သည့်ဝေဖန်မှုများ ထွက်ပေါ်လာ၍ ယင်းခွဲခြားထိ်န်းသိမ်းမှုကို ပယ်ဖျက်ကြောင်း ဇွန် ၂၀ ရက်၌ သမ္မတထရမ့် ပြန်လည်ညွန်ကြားခဲ့ရသည်။ သို့သော် ခွဲခြားခံကလေး ၂၃၀ဝ ကျော်၏ ကံကြမ္မာမရေရာသေးဘဲရှိပြီး ဇွန် ၂၃ ရက်က ဖလော်ရီဒါ၊ ကယ်လီဖိုးနီးယားနှင့် တက္ကဆက်တို့တွင် ဆန္ဒပြကန့်ကွက်မှုများ ဆက်လက်ဖြစ်ပွားခဲ့သည်။
မြောက်ကိုရီးယားနှင့်ပတ်သက်၍လည်း ကင်ဂျုံအွန်နှင့်တွေ့ဆုံပြီးစတွင် ၄င်းတို့သည် နျူကလီးယားလုံးဝကင်းစင်ရေး ဆောင်ရွက်တော့မည်ဟု ယုံကြည်ကြောင်း ပြောဆိုခဲ့သည့်ထရမ့်သည် ယခုနောက်ဆုံး၌ မြောက်ကိုရီးယား နျူကလီးယား အန္တရာယ်ရှိနေဆဲဖြစ်ကြောင်း ပြောဆိုကာ ပိတ်ဆို့မှုများကို ထပ်မံအတည်ပြုခဲ့သည်။
အစ္စရေးသည် ကင်ဆာအသားပိုဖြစ်သည်ဟု အီရန်ပြောဆိုမှု ဂျာမနီပြစ်တင်သော်လည်း နျူအရေး၌အီရန်ကိုထောက်ခံဆဲ
"

	ဘာလင်        ဇွန် ၅
	    အစ္စရေးနိုင်ငံသည် အနောက်အာဖရိကဒေသ၏ ကင်ဆာအသားပိုဖြစ်နေကြောင်း အီရန်ခေါင်းဆောင် အယာတိုလာ အလီခါမေနီက ပြောဆိုခဲ့ခြင်းကို ဂျာမနီဝန်ကြီးချုပ် အန်ဂျလာမာကယ်က ပြစ်တင်ဝေဖန်လိုက်သော်လည်း အီရန်၏ နျူကလီးယားအရေး၌မူ အီရန်ဘက်မှထောက်ခံဆဲဖြစ်ကြောင်း သိရသည်။
"
ဂျာမနီသို့ ရောက်ရှိလာသည့် အစ္စရေးဝန်ကြီးချုပ် ဘင်ဂျမင်နေတာယာဟုနှင့်တွေ့ဆုံစဉ် မာကယ်ကယင်းသို့ ဝေဖန်ခဲ့ခြင်းဖြစ်ပြီး အစ္စရေး လုံခြုံရေးသည် ဂျာမနီအတွက် ထိပ်တန်းဦးစားပေးဖြစ်ကြောင်းလည်း ပြောဆိုခဲ့သည်။
အီရန်ထိပ်တန်းခေါင်းဆောင် အယာတိုလာအလီခါမေနီ၏တွစ်တာအကောင့်က အစ္စရေးသည် အနောက်အာဖရိက၏ ကင်ဆာအသားပိုဖြစ်၍ ဖယ်ရှားပစ်ရမည်ဟု ဇွန် ၃ ရက်က ရေးသားခဲ့ခြင်းဖြစ်သည်။ ယင်းတွစ်တာမှတ်ချက်သည် ရေးရိုးရေးစဉ်မဟုတ်ကြောင်း၊ မိမိတို့နိုင်ငံဖျက်ဆီးရေးကို တောင်းဆိုနေကြောင်း၊ ထို့ပြင် နျူကလီးယားလက်နက်များလည်း ရယူလျက် လူမျိုးတုံးသတ်ဖြတ်လိုနေသည့်အသွင်ရှိကြောင်း နေတာယာဟုက ပြောဆိုခဲ့သည်။
မစ္စမာကယ်က အစ္စရေးကိုခြိမ်းခြောက်ပြောဆိုသူ အီရန်ခေါင်းဆောင်ကို မိမိတို့ အပြင်းအထန်ပြစ်တင်ရှုတ်ချကြောင်း ပြောဆိုခဲ့သည်။ သို့သော် အီရန်နှင့် ၂၀၁၅ ခုနှစ်က ရရှိထားသည့်  နျူကလီးယားသဘောတူညီချက်သည် အီရန်၏ နျူကလီးယားလက်နက်စီမံကိန်း ဖွံ့ဖြိုးရေးလုပ်ဆောင်မှုကို ဟန့်တားနိုင်သည့် အကောင်းဆုံးနည်းလမ်းဖြစ်ကြောင်း ၄င်း၏အမြင်ကို မာကယ်သည် ထပ်မံကတိပြုခဲ့သည်။
ဂျာမနီသည် အမေရိကန်၊ ပြင်သစ်၊ ဗြိတိန်၊ တရုတ်၊ ရုရှားတို့နှင့်အတူ ၂၀၁၅ ခုနှစ်က အီရန်နှင့် နျူကလီးယားအရေး သဘောတူညီချက်ကိုလက်မှတ်ရေးထိုးခဲ့သည်။ ယင်းသဘောတူညီချက်မှ ယခုအခါ အမေရိကန်ကနှုတ်ထွက်သွားခဲ့ပြီး ယင်းနှင့်ပတ်သက်၍ အမေရိကန်နှင့် ကျန်နိုင်ငံကြီးများ သဘောကွဲလွဲဆဲဖြစ်သည်။
ပြွန်တန်ဆာမြို့ သီတဂူစက္ခုဒါနဆေးရုံတော်ကြီး၌ စတုတ္ထအကြိမ် အခမဲ့မျက်စိစမ်းသပ်ကုသပေးမည်
"

	ပဲခူးတိုင်းဒေသကြီး ညောင်လေးပင်မြို့ နယ် ြွပန်တန်ဆာမြို့ရှိ သီတဂူစက္ခုဒါနဆေးရုံ တော်ကြီး၌ သီတဂူကမ္ဘာ့ဗုဒ္ဓတက္ကသိုလ်များ ၏ အဓိပတိဆရာတော် ဒေါက်တာအရှင်ဉာဏိဿရဦးဆောင်မှုဖြင့် စတုတ္ထအကြိမ် မြောက် အခမဲ့မျက်စိစမ်းသပ်ခွဲစိတ်ကုသပေး ခြင်းကို ဇွန် ၂၂ ရက်မှ ၂၄ ရက်အထိဆောင် ရွက်ပေးမည်ဖြစ်ရာ ဇွန် ၅ ရက် နံနက် ၉ နာရီမှစတင်၍ အဆိုပါဆေးရုံ၌ လူနာစာရင်း စတင်ကောက်ယူလျက်ရှိကြောင်း သိရသည်။
"
မျက်စိအခမဲ့ကုသရာတွင် ြွပန်တန်ဆာ မြို့ ဇမ္ဗူအေးတောရအင်းပိုင်းကျောင်းဆရာ တော်၏ကြီးကြပ်မှုဖြင့် သီတဂူသာသနာပြုအဖွဲ့ သီတဂူဆေးရုံတော်များ၏ အမှုဆောင်ဥက္ကဋ္ဌ မျက်စိအထူးကုဆရာဝန်ကြီး ဒေါက်တာမြအောင် ဦးဆောင်၍ မျက်စိအထူးကုဆရာဝန်ကြီးများက အခမဲ့စမ်းသပ်ခွဲစိတ်ကုသပေးမည်ဖြစ်သည်။
မျက်စိဝေဒနာရှင်များ စာရင်းပေးသွင်း ရာတွင် ကာယကံရှင်ကိုယ်တိုင် သို့မဟုတ် မိသားစုဝင်တစ်ဦးဦးက မျက်စိဝေဒနာရှင်၏ မှတ်ပုံတင် သို့မဟုတ် ရပ်ကွက်ထောက်ခံစာ ယူဆောင်လာရပြီး နေရပ်လိပ်စာအပြည့်အစုံ နှင့် ရောဂါအခြေအနေတို့အား ပြောပြ၍ စာရင်းပေးသွင်းရမည်ဖြစ်သည်။
ဇွန် ၅ ရက်မှ ၁၁ ရက်အထိ စာရင်းကောက် ယူပေးမည်ဖြစ်ပြီး စမ်းသပ်ကုသပေးမှုအား ဇွန် ၂၂ ရက်မှ ၂၄ ရက်အထိ မျက်စိဝေဒနာ ရှင် ၁၅၀ဝ ကို တစ်ရက် ၅၀ဝ နှုန်းဖြင့် သုံးရက် တိုင်တိုင်စမ်းသပ်ကုသပေးရန် စီစဉ်ထားကြောင်း သိရသည်။
တည်ဆဲကုမ္ပဏီများနှင့်အဖွဲ့အစည်းများ အီလက်ထရွန်နစ်မှတ်ပုံတင်စနစ် ပြန်လည်မှတ်ပုံတင်ရန်လိုအပ်
"

	အီလက်ထရွန်နစ် မှတ်ပုံတင်စနစ် Myanmar Companies Online (MyCO) ကို သြဂုတ် ၁ရက်မှစ၍ ကျင့်သုံးမည်ဖြစ်ရာ ကုမ္ပဏီများ၊ အသင်းအဖွဲ့များနှင့် အဖွဲ့အစည်း များ ပြန်လည်မှတ်ပုံတင်ရန်လိုကြောင်း ရင်း နှီးမြှုပ်နှံမှုနှင့်ကုမ္ပဏီများ ညွှန်ကြားမှုဦးစီးဌာန မှ ဇွန် ၂၂ရက်တွင် အသိပေးညွှန်ကြားသည်။
"
မြန်မာနိုင်ငံကုမ္ပဏီများအက်ဥပဒေ ၂ဝ၁၇ သည် ၂ဝ၁၈ ခုနှစ် သြဂုတ် ၁ ရက်မှ စတင် အသက်ဝင်မည်ဖြစ်ရာ ကုမ္ပဏီဆိုင်ရာ မှတ်ပုံ တင်လုပ်ငန်းများကို အီလက်ထရွန်နစ်မှတ်ပုံ တင်စနစ် Myanmar Companies Online (MyCO) ဖြင့် ယင်းနေ့တွင် စတင်ဆောင်ရွက် မည်ဖြစ်သည်။
သို့ဖြစ်ရာ မြန်မာနိုင်ငံကုမ္ပဏီများအက် ဥပဒေ ၁၉၁၄ သို့မဟုတ် ၁၉၅ဝ ပြည့်နှစ်အထူး ကုမ္ပဏီအက်ဥပဒေတို့နှင့် မှတ်ပုံတင်ထားသော တည်ဆဲကုမ္ပဏီများ၊ အသင်းအဖွဲ့များနှင့် အဖွဲ့အစည်းများအားလုံးသည် ၂ဝ၁၈ ခုနှစ် သြဂုတ် ၁ ရက်မှစ၍ ၂ဝ၁၉ ခုနှစ် ဇန်နဝါရီ ၃၁ ရက်အထိ ခြောက်လတာကာလအတွင်း အီလက်ထရွန်နစ်မှတ်ပုံတင်စနစ် (MyCO) တွင် သတ်မှတ်ပုံစံနည်းလမ်းများအတိုင်း ပြန် လည်မှတ်ပုံတင်ကြပါရန်နှင့် ဤသို့ပြန်လည် မှတ်ပုံတင်ခြင်းအတွက် အခကြေးငွေပေးသွင်း ရန်မလိုကြောင်း ရင်းနှီးမြှုပ်နှံမှုနှင့် ကုမ္ပဏီများ ညွှန်ကြားမှုဦးစီးဌာနက ဇွန် ၂၂ ရက်တွင် အသိပေးကြေညာထားသည်။
ဘဏ်နှစ်ဘဏ်ကို ဗဟိုဘဏ်ကစစ်ဆေးပြီး ပိတ်သိမ်းမည့်သတင်း မှန်ကန်မှုမရှိ မမှန်သတင်းထုတ်လွှင့်မှုအပေါ် အရေးယူသွားမည်ဟု ဗဟိုဘဏ်ညွှန်ချုပ်ပြောဆို
"

	ဘဏ်နှစ်ဘဏ်အား ဗဟိုဘဏ်ဥပဒေနှင့်အညီစိစစ်ပြီး စာရင်းရှင်းလင်းဖျက်သိမ်းရန် ဆိုသည့်ကိစ္စမှာ လုံးဝ(လုံးဝ)မမှန်ကန်ကြောင်းနှင့် ပြည်သူလူထုအထင်အမြင်လွဲမှားစေရန် သတင်းမှားများ ရေးသားထုတ်လွှင့်ခြင်းနှင့်ပတ်သက်ပြီး သက်ဆိုင်ရာက အရေးယူဆောင်ရွက် သွားရန်စီစဉ်လျက်ရှိကြောင်း မြန်မာနိုင်ငံတော်ဗဟိုဘဏ် ညွှန်ကြားရေးမှူးချုပ် ဦးဝင်းသော်က ဇွန် ၁၁ ရက်၌ မြန်မာတိုင်းမ်နေ့စဉ်သို့ ပြောဆိုသည်။
"
"""နိုင်ငံတကာအဆင့်မီတဲ့ အခြေအနေဖြစ်အောင်လုပ်တဲ့အချိန်မှာ ဘဏ်နှစ်ဘဏ်ကို ဖျက်သိမ်းဖို့လုပ်တာဟာ လုံးဝမဖြစ်နိုင်တဲ့ကိစ္စဖြစ်သလို တိုင်းပြည်ရဲ့စီးပွားရေးဖွံ့ဖြိုးတိုး တက်မှုကို အဟန့်အတားတစ်ခု၊ အဖျက်အမှောင့်လုပ်ငန်းတစ်ခု လုပ်တယ်လို့ယူဆတယ်။ သက်ဆိုင်ရာတာဝန်ရှိသူများကလည်း မမှန်မကန်သတင်းထုတ်လွှင့်မှုတွေအပေါ်မှာ လိုအပ် သလို အရေးယူသွားဖို့ရှိပါတယ်""ဟု ဗဟိုဘဏ်ညွှန်ကြားရေးမှူးချုပ် ဦးဝင်းသော်က ပြောဆိုသည်။"
ဇွန်လ ၁၀ ရက် Kyaw Swe ဖေ့စ်ဘွတ်ခ် စာမျက်နှာထက်တွင် ဘဏ်နှစ်ခုနှင့် အများပိုင် ကုမ္ပဏီငါးခု အခြေအနေမမှန်တော့ကြောင်း ဖော်ပြခဲ့ပြီး လူမှုကွန်ရက်တွင် မှတ်ချက်ပေး သူများ၊ ဝေမျှသူများအထူးများပြားခဲ့သည်။ ဇွန် ၁၁ ရက်တွင် ယင်းအကောင့်မှပင် ဘဏ်နှစ် ဘဏ်နှင့်အများပိုင်ကုမ္ပဏီ ၇၀ကိုပိတ်သိမ်းဖို့ ရှိပြီး အများပြည်သူကို ရှယ်ယာအများအပြား ထုတ်ရောင်းထားသည့် အများပိုင်ကုမ္ပဏီငါးခု ပါဝင်ကြောင်း ရေးသားထားသည်။ ဘဏ်နှစ်ခု ကိုလည်း ဗဟိုဘဏ်မှ စိစစ်မှုများပြုလုပ်နေပြီး အများပြည်သူအသုံးပြုနေသည့် ဘဏ်များ မဟုတ်သည့်အတွက် ပြည်သူများထိခိုက်နစ်နာ မှုမရှိနိုင်ကြောင်း ရေးသားထားသည်။
စီးပွားရေးအခြေအနေကြောင့် ပုဂ္ဂလိက ဘဏ်နှစ်ခုနှင့် အများပိုင်ကုမ္ပဏီငါးခု ဒေဝါလီခံ ကာပိတ်သိမ်းရတော့မည်ဆိုသည့် သတင်းများ လူမှုကွန်ရက်၌ ပျံ့နှံ့ခဲ့သည့် သတင်းများမှာ မှန်ကန်မှုမရှိဘဲ ဘဏ်များအနေဖြင့် မြန်မာ နိုင်ငံတော်ဗဟိုဘဏ်၏ သတ်မှတ်စည်းမျဉ်း စည်းကမ်းများအတိုင်းသာ ဆောင်ရွက်လျက် ရှိကြောင်း မြန်မာနိုင်ငံဘဏ်များအသင်း၏ အလုပ်အမှုဆောင်အဖွဲ့ဝင်၊ SMIDB Bank ၏ အမှုဆောင်အရာရှိချုပ် ဒေါက်တာဇေယျာ ညွန့်က ဇွန် ၁၁ရက်တွင် မြန်မာတိုင်းမ်နေ့စဉ် သို့ ပြောဆိုသည်။
"""ဘဏ်တွေအားလုံးမှာDeposit တွေ လုံလောက်စွာရှိတဲ့အတွက် ဒေဝါလီခံဖို့ရော ပြိုကွဲဖို့ဆိုတာကလည်း အလွန်ခဲယဉ်းပါတယ်။ ဘဏ်တိုင်းဘဏ်တိုင်းက ဗဟိုဘဏ်ရဲ့စည်းမျဉ်း စည်းကမ်းအတိုင်းသာ အလုပ်လုပ်နေတာဖြစ်ပါ တယ်။ ဝိသမလောဘသားတွေရဲ့ ကောလာ ဟလသတင်းကြောင့် ငွေကြေးအဖွဲ့အစည်း ကဏ္ဍတွေကို ဒုက္ခရောက်အောင် မလုပ်ကြစေ ချင်ပါဘူး""ဟု ၎င်းက ပြောဆိုသည်။"
နိုင်ငံပိုင်ဘဏ်များနှင့် ပုဂ္ဂလိကဘဏ်များ ၏ အခန်းကဏ္ဍပိုမိုမြင့်မားတိုးတက်စေရန်နှင့် နိုင်ငံတကာဘဏ်များနှင့် စံချိန်စံညွှန်းအမီ ယှဉ်ပြိုင်နိုင်ရေးအတွက် ဗဟိုဘဏ်မှ အဆင့် လိုက် စီမံချက်များချမှတ် ဆောင်ရွက်လျက်ရှိသည်။ ငွေရေးကြေးရေးအဖွဲ့အစည်းများဥပဒေ ၂၀၁၆ နှင့်အညီဘဏ်များ စနစ်တကျဖြစ်စေရန်အတွက် ၂၀၁၇ ခုနှစ် ဇူလိုင်လတွင်ထုတ်ပြန်ခဲ့သည့် မတည်ရင်းနှီးငွေလုံလောက်မှုစည်းမျဉ်း၊ ရရန် ပိုင်ခွင့်များ၊ အမျိုးအစားသတ်မှတ်ခြင်းနှင့် လျာထားခြင်းဆိုင်ရာ စည်းမျဉ်း၊ ပမာဏကြီးမား သော ြွေကးမြီများဆိုင်ရာစည်းမျဉ်းနှင့် ငွေကြေး လွယ်ကူမှုအချိုးသတ်မှတ်ခြင်းတို့ကို အမိန့် ကြော်ငြာစာအမှတ် (၁၆/၂၀၁၇)(၁၇/၂၀၁၇) ( ၁၈/၂၀၁၇)နှင့် (၁၉/၂၀၁၇)ဖြင့် ထုတ်ပြန် ကြေညာခဲ့သည်။
စည်းမျဉ်းများထုတ်ပြန်ခဲ့သည့် အချိန်၌ ဘဏ်များအနေဖြင့် မူလအစပိုင်းတွင် အခက် အခဲများကြုံတွေ့ရသော်လည်း တစ်နှစ်တာ အတွင်း ကြုံတွေ့ခဲ့ရသည့် အခက်အခဲများကို ပြန်လည်တင်ပြဆွေးနွေးခြင်း၊ ဖြေလျှော့သင့် သည်များကို ဖြေလျှော့ပေးခြင်းများ ဆောင်ရွက် ခဲ့သည့်အပြင် ဘဏ်များဘက်မှလည်း ပြုပြင် ပြောင်းလဲလိုစိတ်ဖြင့် ဖွဲ့စည်းပုံများတိုးချဲ့ကာ ဝန်ထမ်းအင်အားတိုးချဲ့ခြင်းနှင့် လုပ်နည်းလုပ် ဟန်အမှားများကို ပြန်လည်စိစစ်ပြင်ဆင်နိုင် ခဲ့သည့်အတွက် တိုးတက်မှုများရရှိခဲ့သည်။
ဘဏ်များ၏ ငွေရေးကြေးရေးဆိုင်ရာ အချက်အလက်များ၊ Financial Statement များအရ ဘဏ်များ၏ အခြေအနေတိုးတက် ကောင်းမွန်လာသည့် အခြေအနေသို့ရောက်ရှိ လာပြီဖြစ်သည်။
ပုဂ္ဂလိကဘဏ်များအပေါ် ယုံကြည်စွာအပ်နှံ ခြင်းဖြင့် နိုင်ငံတော်၏ စီးပွားရေးဖွံ့ဖြိုးတိုးတက် မှုကို ပံ့ပိုးကူညီကြရန်သာဖြစ်ပြီး အဖျက်အ မှောင့်သဘောဆန်သော စီးပွားရေးဖွံ့ဖြိုး တိုးတက်မှုနှင့်ဆိုင်သော ကိစ္စရပ်များအပေါ်တိုက်ရိုက်ဖြစ်စေ၊ သွယ်ဝိုက်သော နည်းဖြင့် ဖြစ်စေ ကောလဟလသားပုပ်လေလွင့်ရေးသား ဖော်ပြထုတ်လွှင့်မှုများသည် နိုင်ငံတော်၏အကျိုးစီးပွားကို ပျက်စီးလိုသော သဘောသာ ဖြစ်သဖြင့် ယုံကြည်မှုမရှိစေရန်နှင့်မည်သည့် ကောလာဟလမဆို သက်ဆိုင်ရာတာဝန်ရှိသူများ ကို မေးမြန်းစုံစမ်းခြင်းသာ ဆောင်ရွက်ရန် လိုအပ်ကြောင်း ဗဟိုဘဏ်ညွှန်ကြားရေးမှူးချုပ် ဦးဝင်းသော်က ၎င်း၏ လူမှုကွန်ရက် စာမျက်နှာတွင် ရေးသားထားသည်။
၈၈ မျိုးဆက် အင်အားစုများက နိုင်ငံရေး လှုပ်ရှားမှု သမိုင်းများပြောဆိုထုတ်ပြန်ရာတွင် ၇၄-၇၅-၇၆ နိုင်ငံရေးလှုပ်ရှားမှုသမိုင်းကို ဖျောက်ပြီး ဖော်ပြနေကြောင်း အဆိုပါနိုင်ငံရေး အင်အားစုများက ပြောဆို
"

	၈၈ နိုင်ငံရေးမျိုးဆက်အင်အားရေးမျိုးဆက်အင်အားစုများအနေဖြင့် နိုင်ငံရေးလှုပ်ရှားမှုသမိုင်းများပြောဆိုထုတ်ပြန်ရာတွင် ၇၄-၇၅-၇၆ နိုင်ငံရေးလှုပ်ရှားမှုသမိုင်းကို ဖျောက်ပြီး ဖော်ပြနေမှုများရှိကြောင်း အဆိုပါနိုင်ငံရေးအင်အားစုများမှ ဖွင့်ဟပြောဆိုခဲ့သည်။
"
`ဇွန် ၆ ရက်က စိတ်တိုင်းကျခန်းမတွင် ပြုလုပ်သည့် အဆိုပါနိုင်ငံရေးအင်အားစုများ၏ ၄၄ နှစ်မြောက်အခမ်းအနားနေ့က အခမ်းအနားကျင်းပရခြင်းရည်ရွယ်ချက်ကိုပြောဆိုရာ တွင် ၇၄-၇၅-၇၆ ကျောင်းသားခေါင်းဆောင် ဦးထိန်ဝင်းအောင်မှ ထည့်သွင်းပြောဆိုခဲ့ခြင်းဖြစ်သည်။
”၈၈ မျိုးဆက် နိုင်ငံရေးအင်အားစုတွေ ကျောင်းသားခေါင်းဆောင်တွေ အခုအချိန်မှာ တချို့လည်း လွှတ်တော်ကိုယ်စားလှယ်တွေ လုပ်နေပြီ။တချို့လည်း ပရဟိတလုပ်ငန်းတွေလုပ်နေတယ်။လူမှုရေးအဖွဲ့ အစည်းတွေဖွဲ့ကြတယ်။ဒါတွေကတော့ သူတို့ရဲ့ နိုင်ငံရေးခံယူချက်တွေနဲ့ လုပ်နေကြတာမို့ ဘာမှသိပ်ပြောစရာမရှိပါဘူး။ဒါပေမယ့် လွန်ခဲ့တဲ့လတွေက သူတို့တွေအနေနဲ့ အင်တာဗျူးတွေ ဖြေတဲ့အခါ၊ အခမ်းအနားတွေမှာ ပြောဆိုတဲ့အခါ ၆၂ နောင်တော်ကြီးတွေရဲ့ နိ်ုင်ငံရေးလှုပ်ရှားမှုနဲ့ ၈၈ ညီတော်တွေရဲ့နိ်ုင်ငံရေးလှုပ်ရှားမှုကြားထဲမှာ ကျွန်တော်တို့က ဟိုဘက် ဆယ်နှစ် ၊ ဒီဘက် ဆယ်နှစ် ကြားထဲမှာ ခန္ဓာကိုယ်ကိုတံတားခင်းပြီးတော့ ၊ ဘဝတွေကို စတေးပြီးတော့ မျိုးဆက်တိုင်းကြိုးစားလာခဲ့တဲ့ ၇၄-၇၅-၇၆ တိုက်ပွဲဝင် အလုပ်သမား၊ ကျောင်းသားတွေကို ဖုတ်လေတဲ့ငပိ ရှိတယ်လို့တောင်မထင်ဘူး။ကျွန်တော်တို့ အခန်းကဏ္ဍကို လုံးဝဖျောက်ပြီးတော့ ၆၂ ကိုဖော်ပြတယ်။၈၈ ကိုဖော်ပြတယ်။ ၉၆ ကိုဖော်ပြတယ်။၂၀ဝ၇ ကိုဖော်ပြတယ်။၇၄-၇၅-၇၆ နိုင်ငံရေးလှုပ်ရှားမှုကြီးကလုံးဝ မေ့ပျောက်သွားမယ့်ဟာလည်းမဟုတ်ပါဘူး။ မ ဆ လ ကို တွန်းလှန်ခဲ့တဲ့ လှုပ်ရှားမှုတွေပါ။ဘယ်သူတွေ ကျေးဇူးတရားမေ့မေ့ ညီညီညွတ်ညွတ် လက်တွဲမပျက် ရဲဘော်ရဲဘက်စိ်တ်ဓာတ်နဲ့ ဆက်သွားမှာပါ”ဟု အခမ်းအနားကျင်းပရခြင်းရည်ရွယ်ချက်ကိုပြောဆိုရာ တွင် ဦးထိန်ဝင်းအောင်က ထည့်သွင်းပြောကြားခဲ့သည်။
ဇွန် ၆ ရက်တွင် ကျရောက်သည့် ၇၄-၇၅-၇၆ နိုင်ငံရေးအင်အားစုများ၏ ၄၄ နှစ်မြောက် နှစ်ပတ်လည်နေ့တွင် သဘောထားထုတ်ပြန် ချက်တစ်ရပ်ကိုထုတ်ပြန်ခဲ့ပြီး အဆိုပါထုတ်ပြန်ချက်တွင် ယခုအခါ ပြည်သူတို့ရွေးကောက်တင်မြှောက်သည့် အစိုးရတစ်ရပ် ဖြစ်ထွန်းပေါ်ပေါက်လာပြီဖြစ်သော်ငြားလည်း ပြည်သူတို့ဘဝမှာ ဆင်းရဲတွင်းမှ လွတ်ကင်းလွန်မြောက်ရန် အလှမ်းဝေးနေဆဲဖြစ်ရုံသာမက မိမိတို့ အနှစ်နှစ်အလလ မျှော်မှန်းစောင့်စားခဲ့သည့် ပြည်တွင်းစစ်ရပ်စဲရေး ၊အမျိုးသားပြန်လည်သင့်မြတ်ရေး ၊ တိုင်းပြည်ဖွံ့ဖြိုးတိုးတက်ရေး ၊ ဒီမိုကရေစီနှင့်လူ့အခွင်အရေး အပြည့်အဝရရှိရေးတို့မှာ စိန်ခေါ်မှုများနှင့် ရင်ဆိုင်နေရဆဲအခြေအနေဖြစ်ကြောင်း ဖော်ပြထားသည်။
ကုမ္ပဏီအချို့ လိုင်စင်မရှိဘဲ ချေးငွေထုတ်ပေးမည်ဆိုကာ တောင်သူများထံမှ ငွေကြေးကောက်ခံမှုများ ရှိနေဟု ထုတ်ပြန်
"

	ကုမ္ပဏီအချို့က လုပ်ကိုင်ခွင့်လိုင်စင်မရှိဘဲ ချေးငွေထုတ်ပေးမည်ဆိုကာ တောင်သူများထံမှ လယ်ယာမြေလုပ်ကိုင်ခွင့်ပြုပုံစံ-၇ မိတ္တူအား အာမခံအဖြစ်ရယူ၍ ငွေကြေးကောက်ခံမှုများ ရှိနေကြောင်း စီမံကိန်းနှင့် ဘဏ္ဍာရေးဝန်ကြီးဌာနက ဇွန်၁၆ရက်တွင် တောင်သူများအား အသိပေးထုတ်ပြန်ထားသည်။ 
"
တိုင်းဒေသကြီး၊ ပြည်နယ်အချို့ရှိ မြို့နယ်များတွင် လယ်ယာမြေလုပ်ကိုင်ခွင့်ပြုပုံစံ-၇ မိတ္တူအား အာမခံရယူ၍ လယ်တစ်ဧကလျှင် ကျပ် ၅သိန်း၊ဆယ်သိန်းနှုန်းဖြင့်ချေးငွေထုတ်ပေးမည်ဟု ပြောဆိုကာကုမ္ပဏီအချို့ကတောင်သူများအားစည်းရုံးနေခြင်းဖြစ်သည်။ ငွေချေးယူရန်လျှောက်ထားသူတစ်ဦးလျှင် ကျပ်၅၀ဝ၀၊ ၇၀ဝ၀၊ ၁၀ဝ၀ဝ ဖြင့်ကော်မရှင်ခ၊ကနဦးထည့်ဝင်ကြေးများ၊ ကောက်ခံလျက်ရှိနေသည့်အတွက် လုပ် ကိုင် ခွင့် လိုင်စင် ခွင့်ပြုချက်မရှိဘဲ ငွေချေးလုပ်ငန်းကိုလုပ်ကိုင်နေ သည့်၄င်းကုမ္ပဏီ များအား သက်ဆိုင် ရာဌာနများက တည်ဆဲဥပဒေများအရစိစစ်၍ အရေးယူဆောင်ရွက်ရန် စီစဉ်ဆောင်ရွက်နေကြောင်း ထုတ်ပြန် ချက် တွင်ပါရှိသည်။
တောင်သူများ လိမ်ညာမှုမခံရစေရန် ရည်ရွယ်၍ ယင်းသို့ထုတ်ပြန်အသိပေးခြင်းဖြစ် ကြောင်းအဆိုပါအသိပေးကြေညာချက်အရသိရသည်။ အသေးစားငွေရေးကြေးရေးလုပ်ငန်းလုပ်ကိုင်လိုသည့် ကုမ္ပဏီ၊ အဖွဲ့အစည်းများအနေဖြင့် အသေးစားငွေရေး ကြေးရေး လုပ်ငန်းဥပဒေအရ လုပ်ငန်းလုပ်ကိုင်ခွင့်လိုင်စင်ရရှိပြီး၊ အသေးစား ငွေရေး ကြေးရေး လုပ်ငန်းကြီးကြပ်မှုကော်မတီ၏ ခွင့်ပြုချက်ရရှိသောလုပ်ငန်းများကိုသာ လုပ်ကိုင်ဆောင်ရွက်ရမည် ဖြစ်ကြောင်းနှင့် ငွေရေးကြေးရေးအဖွဲ့အစည်းများဥပဒေအရ ဘဏ်မဟုတ်သော ငွေရေးကြေးရေးအဖွဲ့ အစည်းများသည် မြန်မာနိုင်ငံတော်ဗဟိုဘဏ်၏ခွင့်ပြုချက်ဖြင့် မြန်မာနိုင်ငံတော်ဗဟိုဘဏ် က ချမှတ်သည့် စည်းကမ်း များနှင့်အညီသာ လုပ်ကိုင်ဆောင်ရွက်နိုင် သည်ဟုပြဌာန်းထားကြောင်း ထုတ်ပြန်ချက်တွင် ထည့်သွင်းဖော်ပြထားသည်။
ထိုင်းဘုရင်အတွက် နန်းတက်ပွဲကျင်းပပြီးမှ ရွေးကောက်ပွဲပြုလုပ်ပေးမည်ဟု ထိုင်းဝန်ကြီးချုပ်ပြောဆို
"

	ထိုင်းဘုရင်သစ်အတွက် နန်းတက်ပွဲအခမ်းအနားကျင်းပပြီးမှသာ ရွေးကောက်ပွဲကျင်းပပေးနိုင်မည်ဖြစ်ကြောင်း ထိုင်းဝန်ကြီးချုပ် ပရာယုချန်အိုချာက ဇွန် ၁၉ ရက်၌ ထုတ်ပြန်ပြောဆိုလိုက်မှုကြောင့် လာမည့်နှစ် ဖေဖော်ဝါရီလတွင် အထွေထွေရွေးကောက်ပွဲကျင်းပပေး မည်ဖြစ်ကြောင်း စစ်အစိုးရက ကတိပြုထားမှု အကောင်အထည်ဖော်နိုင်ခြေနည်းသွားပြီဖြစ်ကြောင်း ပြောဆိုမှုများရှိနေသည်။
"
ထိုင်းစစ်ခေါင်းဆောင်များသည် ရွေး ကောက်ခံအစိုးရကို ၂၀၁၄ ခုနှစ် မေလတွင် ဖြုတ်ချကာ အာဏာသိမ်းခဲ့ပြီးနောက် ရွေး ကောက်ပွဲကျင်းပပေးမည့်နေ့ရက်ကို အကြိမ် ကြိမ်ရွှေ့ဆိုင်းခဲ့ပြီးဖြစ်သည်။ ၎င်း၏အစိုးရ သည် ဘုရင်မဟာဝဇီရလောင်ကွန်းဘောဒင် ဒြာဒေဘယာဝရန်ကွန်း၏ နန်းတက်မင်္ဂလာ အတွက် စီစဉ်နေသောကြောင့် ရွေးကောက်ပွဲ ကို ယင်းအခမ်းအနားပြီးမှသာ ကျင်းပပေးနိုင် မည်ဖြစ်ကြောင်း ဝန်ကြီးချုပ်ပရာယုက သတင်း ထောက်များကို ပြောဆိုခဲ့သည်။
နန်းတက်မင်္ဂလာအတွက် နေ့ရက်ကိုသတ် မှတ်ရခြင်းမရှိသေးသောကြောင့် ရွေးကောက် ပွဲကို သတ်မှတ်ထားသည့်အချိန်တွင် ကျင်းပ နိုင်တော့မည်မဟုတ်ကြောင်း ပြောဆိုမှုများရှိ နေသည်။ ၂၀၁၆ ခုနှစ်တွင် ဘုရင်ဘူမိဘော အဒူလျာဒေဇ ကံတော်ကုန်ပြီးနောက် ဝဇီရ လောင်ကွန်း နန်းတက်ခဲ့သည်။
"အရေးကြီးသည့်အချက်မှာ အမျိုးသားငြိမ်း ချမ်းရေးနှင့်ငြိမ်ဝပ်ပိပြားရေးကောင်စီ(အင်န်စီ ပီအို)သည် တော်ဝင်နန်းတက်မင်္ဂလာပွဲအတွက် စီစဉ်နေခြင်းဖြစ်ကြောင်း ပရာယုက ပြောဆို ခဲ့သည်။ ""ထိုင်းနိုင်ငံသားတွေအနေနဲ့ ဒါဟာ အင်မတန်အရေးပါတဲ့ကိစ္စဆိုတာကို မမေ့စေ ချင်ဘူး""ဟု ၎င်းက ပြောဆိုခဲ့သည်။ အင်န်စီ ပီအိုသည် စစ်အစိုးရအဖွဲ့၏အမည်ဖြစ်သည်။"
ရွေးကောက်ပွဲကို နန်းတက်မင်္ဂလာပွဲမတိုင် မီတွင် ကျင်းပနိုင်ခြေရှိမရှိ သတင်းထောက် တစ်ဦးက မေးမြန်းခဲ့ခြင်းကို ပရာယုက နန်း တက်ပွဲပြီးမှသာ ကျင်းပနိုင်မည်ဖြစ်ကြောင်း ဖြေဆိုခဲ့ခြင်းဖြစ်သည်။ နန်းတက်မင်္ဂလာပွဲ မည်သည့်အချိန်တွင်ကျင်းပမည်ကို ဝန်ကြီး ချုပ်က ထုတ်ပြန်ခြင်းမရှိသေးကြောင်း ယခု ထုတ်ပြန်ချက်သည် နိုင်ငံရေးကိစ္စမဟုတ်သေး ကြောင်း ၂၀၁၄ ခုနှစ် ဖြုတ်ချခံအစိုးရလက် ထက်တွင် ပညာရေးဝန်ကြီးအဖြစ် တာဝန်ထမ်း ဆောင်ခဲ့သည့် ချာတူရွန်ချိုင်ဆေယန်းကပြော ဆိုသည်။
"""နန်းတက်မင်္ဂလာပွဲ ဘယ်အချိန်မှာ ကျင်းပမယ်ဆိုတာ ဘုရင်မင်းမြတ်နဲ့ အစိုးရရဲ့ ဆန္ဒအတိုင်းရှိမှာပဲ၊ ဘယ်သူမှလည်းမသိနိုင် ဘူး၊ ရွေးကောက်ပွဲမတိုင်မီ ကျင်းပမယ်ဆိုရင် လည်း ရွေးကောက်ပွဲကို ကတိပြုထားတဲ့အချိန် မှာလုပ်ရမှာပဲ၊ ကတိအတိုင်းမလုပ်နိုင်ခဲ့ဘူး ဆိုရင် မကျေနပ်မှုတွေရှိလာမှာပဲ""ဟု ၎င်းက ပြောဆိုခဲ့သည်။"
ဘုရားကျောင်းအတွင်း   ဓားကိုင်သောင်းကျန်းသူ   ဘာလင်ရဲတပ်ဖွဲ့   ပစ်ခတ်ဖမ်းဆီးခဲ့ရ
"

ဘာလင် ဇွန် ၄

	ဂျာမနီနိုင်ငံ ဘာလင်မြို့ ဘုရားကျောင်းအတွင်း လူအများဝတ်ပြုကြသည့် တနင်္ဂနွေ၌ ဓားကိုင်ကာ ဝင်ရောက်သောင်းကျန်းသူတစ်ဦးကို ရဲတပ်ဖွဲ့က ပစ်ခတ်ဖမ်းဆီးခဲ့ရကြောင်း သိရသည်။
"
အသက် (၅၃) နှစ်အရွယ် ဓားကိုင်သောင်းကျန်းသူကို ခြေထောက်ကိုပစ်ဖမ်းလိုက်ရပြီး ရဲတပ်ဖွဲ့ဝင်တစ်ဦးလည်း ဒဏ်ရာရရှိခဲ့သဖြင့် နှစ်ဦးလုံးကို ဆေးရုံတင်ကုသပေးထားရကြောင်း သိရသည်။ ဓားကိုင်သောင်းကျန်းသူသည် စိတ်ပုံမှန်မဟုတ်သည့် လက္ခဏာမျိုးတွေ့ရပြီး  အကြမ်းဖက်မှုကျူးလွန်ရန် ရည်ရွယ်ချက်ဖြင့်ပြုလုပ်သည့် လက္ခဏာမျိုး မတွေ့ရကြောင်း ဘာလင်ရဲတပ်ဖွဲ့က ထုတ်ပြန်ပြောကြားသည်။
ဓားကိုင်သောင်းကျန်းသူသည် သြစတြီးယားလူမျိုးဖြစ်ကြောင်း သိရသည်။ ဓားကိုင်ဆောင်ကာ အော်ဟစ်ပြီး ဘုရားကျောင်း စင်မြင့်ထိပ်သို့ဝင်ရောက်ကာ ခြောက်လှန့်ခဲ့ခြင်းဖြစ်သည်။
ဒေသစံတော်ချိန် ညနေ လေးနာရီခန့်တွင် အခင်းဖြစ်ပွားခြင်းဖြစ်ပြီး ဘုရားကျောင်းအတွင်း လူတစ်ရာခန့်ရှိနေချိန်ဖြစ်သည်။ ဘုရားကျောင်းမှ ဝန်ထမ်းတစ်ဦးက အရေးပေါ်ဖုန်းခေါ်သဖြင့် အနီးဆုံးရဲတပ်ဖွဲ့ဝင်နှစ်ဦးက ဦးဆုံးရောက်ရှိသွားခြင်းဖြစ်သည်။ ဘုရားကျောင်းအတွင်းရှိနေသူများကို ဘေးကင်းရာသို့ ကယ်ထုတ်နိုင်ခဲ့သည်။ အများပြည်သူအနေဖြင့် လိုရာကောက်ချက်ဆွဲကာ အကြောက်ပိုခြင်းမျိုးမဖြစ်ကြဘဲ တည်ငြိမ်စွာနေထိုင်ကြရန် ရဲတပ်ဖွဲ့က ထုတ်ပြန်ထားသည်။
ရဲနှစ်ဦးက ဓားကိုင်ထားသူကို သေနတ်ဖြင့်ချိန်ကာ လက်နက်ချရန် အမိန့်ပေးသော်လည်း လိုက်နာခြင်းမရှိသဖြင့် ဓာတုမှုတ်ဆေးဖြင့် မှုတ်သော်လည်း မထိရောက်သဖြင့် ခြေထောက်ကို သေနတ်နှင့်ပစ်ဖမ်းခဲ့ရကြောင်း သိရသည်။ ပြန်ကန်လာသော ကျည်ဆန်ထိမှန်မှုကြောင့် ရဲတစ်ဦး အနည်းငယ်ဒဏ်ရာရရှိခဲ့သည်။
မျက်မြင်သက်သေများကလည်း ဘုရားကျောင်းအတွင်း ဓားကိုင်သောင်းကျန်းသူသည်  စိတ်ပုံမှန်မဟုတ်သည့် အနေအထားဖြစ်ကြောင်း ပြောသည်။ ဖြစ်စဉ်ကြောင့် ထိတ်လန့်ခဲ့ရသူများကိုလည်း စိတ်ပညာရှင်များက နှစ်သိမ့်အားပေးလျက်ရှိကြောင်း သိရသည်။
အခင်းဖြစ်ပွားသည့် ဘာလင်နာ အမိုးခုံး ၁၉ ရာစု ဘုရားကျောင်းသည် ဘာလင်မြို့တွင် ကမ္ဘာလှည့်ခရီးသည် ဆွဲဆောင်မှုရှိသော နေရာတစ်နေရာလည်းဖြစ်သည်။
တရားခံပြေးကို ဖမ်းဆီးစဉ် ပြန်လည်ခုခံသဖြင့် ရဲတပ်ဖွဲ့ဝင် ၃ဦး ဒဏ်ရာရ 
"

	ရာဇဝတ်မှု၊ပို့ကုန်သွင်းကုန်ဥပဒေတို့ဖြင့် တရားခံ ပြေးအဖြစ် ကြေညာထားသူကို ရဲတပ်ဖွဲ့က ရန်ကုန်တိုင်းဒေသကြီး တောင်ပိုင်းခရိုင် ကွမ်းခြံကုန်းမြို့နယ်တွင်သွားရောက်ဖမ်းဆီးစဉ် ပြန်လည်ခုခံသဖြင့် ရဲတပ်ဖွဲ့ ဝင် ၃ဦး  ဒဏ်ရာရရှိခဲ့မှု ဇွန် ၁၆ ရက်က ဖြစ်ပွားခဲ့သည်။
"
ကွမ်းခြံကုန်းမြို့နယ်တရားရုံး၏ ရာဇဝတ်အထွေထွေ အမှုအမှတ်(၁၇/၁၈)ရာဇသတ်ကြီးပုဒ်မ ၂၉၄/၃၂၃/ကျင့် ၅၁၂ အမှု၊ ရာဇဝတ်အထွေထွေ အမှုအမှတ် (၁၈/၁၈)ပို့ကုန်သွင်းကုန်ဥပဒေပုဒ်မ ၈/ကျင့် ၅၁၂ အမှုတို့မှ ကွမ်းခြံကုန်း တောင်ဘက်ပိုင်း ရပ်ကွက်နေသူ တရားခံပြေး လင်းထွဋ်ဝင်း(၂၁)နှစ်သည်
တစ်ရပ်ကွက်တည်းနေ အသိဖြစ်သူ ဒေါ်စန်းအေး(၄၅)နှစ် နေအိမ်၌ရောက်ရှိနေကြောင်း သတင်းရရှိသဖြင့် ဇွန် ၁၆ ရက် မွန်းလွဲ ၂ နာရီ ၁၀ မိနစ်အချိန်တွင် ကွမ်းခြံကုန်းမြို့မရဲစခန်းမှ တပ်ဖွဲ့ဝင်များက သွားရောက်ဖမ်းဆီးခဲ့သည်။
ထိုသို့ ဖမ်းဆီးစဉ် လင်းထွဋ်ဝင်းနှင့် ၎င်း၏အစ်ကို
ကိုနိုင်(ခ)နိုင်မျိုးအောင်(၂၄)နှစ်တို့က ရဲတပ်ဖွဲ့ ဝင်များကိုဆဲဆိုကာပြန်လည်ခုခံ တိုက်ခိုက်သဖြင့် လုံးထွေးဖမ်းဆီးခဲ့ရပြီး ရဲတပ်ဖွဲ့ဝင်(၃)ဦးတွင် ဒဏ်ရာများရရှိခဲ့သောကြောင့် လင်းထွဋ်ဝင်းနှင့်
ကိုနိုင်(ခ)နိုင်မျိုးအောင် တို့(၂)ဦးကို အရေးယူပေးရန် တိုင်ကြားခဲ့သည်။
ကွမ်းခြံကုန်းမြို့မရဲစခန်းက(ပ)၂၈၆/၁၈၊ ရာဇသတ်ကြီးပုဒ်မ ၃၃၂/၂၉၄ အရအရေးယူထားသည်။
ရန်ကုန်တိုင်းဒေသကြီးအတွင်းရှိ စီမံကိန်းများကို အစိုးရမှ စိတ်ကြိုက်လုပ်ဆောင်ပြီး တစ်ချိန်တွင် အလွဲကြုံလာပါက အစိုးရ၏ တာဝန်သာဖြစ်ဟုဆို
"

	ရန်ကုန်တိ်ုင်းဒေသကြီးရှိ စီမံကိန်းများကို အစိုးရမှ စိတ်ကြိုက်ဆောင်ရွက်ခဲ့ပြီး တစ်ချိန်မှာ အလွဲများဖြင့် ကြုံလာပါက လွှတ်တော်ကြီးကနေ အချိန်ကုန်ခံပြီး ကြိုးစားထောက်ပြဆွေးနွေးခဲ့ရသော ကိုယ်စားလှယ်များ၏ တာဝန်ကျေပွန်ပြီး အစိုးရ၏ တာဝန်သာဖြစ်ကြောင်း လှိုင်မြို့နယ် ၊ မဲဆန္ဒနယ် အမှတ်(၁) လွှတ်တော်ကိုယ်စားလှယ် ဦးကျော်ကျော်ထွန်းက ဇွန် ၁၁ ရက်၌ ပြောဆိုသည်။
"
ဇွန် ၁၁ ရက်ကပြုလုပ်သည့် ရန်ကုန်တိုင်းဒေသကြီး လွှတ်တော်အစည်းအဝေးတွင် ရန်ကုန်တိုင်းဒေသကြီး ကော့မှူးမြို့နယ် ၊ သရက်တောကျေးရွာတွင် Multipurpose Terminal ဆိပ်ကမ်းတည်ဆောက်ရန် လုပ်ငန်းစီမံကိန်း အစီရင်ခံစာနှင့်စပ်လျဉ်း၍ လွှတ်တော်ကိုယ်စားလှယ် ၆ ဦးဆွေးနွေးရာ၌ ၎င်းက အထက်ပါအတိုင်းတည့်သွင်းဆွေးနွေးခဲ့သည်။
""" ကိုယ်စားလှယ်များက ပညာရှင်များ မဟုတ်ပေမဲ့ အတက်နိုင်ဆုံးပညာရှင်များနဲ့ မေးမြန်းပြီးတော့ အကောင်းဆုံးဖြစ်စေချင်လို့ လွှတ်တော်ထဲကနေ ဆွေးနွေးဝေဖန်နေရတာဖြစ်ပါတယ် ။ ဒီဆွေးနွေးချက်များဟာ နိုင်ငံတော်ပြန်တမ်းမှာ မှတ်တမ်းတင်ထားရှိမှာဖြစ်တဲ့အတွက် ဆွေးနွေး ချက်များကို အလေးထားညှိနှိ်ုင်း ဆောင်ရွက်ရင်အကောင်းဆုံးဖြစ်မှာပါ ။ ဒီလိုမှ မဟုတ်ဘဲ အစိုးရ စိတ်ကြိုက်လုပ်ပြီး တစ်ချိန်မှာ အလွဲများနဲ့ကြုံလာရင် လွှတ်တော်ကြီးကနေ အချိန်ကုန်ခံပြီး ကြိုးစားထောက်ပြဆွေးနွေးခဲ့ရတဲ့ ကိုယ်စားလှယ်တွေရဲ့တာဝန်ကျေပွန်ပြီး အစိုးရရဲ့ တာဝန်သာ ဖြစ်ပါတယ် "" ဟု ဦးကျော်ကျော်ထွန်းက ပြောဆိုသည်။"
ယခုတည်ဆောက်မည့် ဆိပ်ကမ်းနေရာသည် မြေနိမ့်လွင်ပြင်ဖြစ်ပြီး နာဂစ်မုန်တိုင်း တိုက်ခတ်စဉ်က ရေလွှမ်းမိုးခံရတဲ့ နေရာဖြစ်ကြောင်း ၊ ရန်ကုန်မြစ်ဆိပ်ကမ်းသည် ရန်ကုန်မြစ်ရဲ့ အရှေ့ဘက်တွင်ရှိပြီး အခုဆိပ်ကမ်းသည် ရန်ကုန်မြစ်၏ အနောက်ဘက်မှာ ရှိနေသောကြောင့် ရာသီဥတုအခြေအနေအရ အန္တရာယ်ရှိနိုင်သည့် နေရာဖြစ်ကြောင်း ၊ ရေတက်မှသာ သင်္ဘောများ က ဖြတ်သန်းသွားလာနိုင်မည်ဖြစ်၍ အခက်အခဲများကို အသေးစိတ်လုပ်ကိုင်ဆောင်ရွက်သင့်ကြောင်း ၎င်းက ဆွေးနွေးပြောဆိုခဲ့သည်။
မြန်မာနိုင်ငံအနေဖြင့် အခုလက်ရှိလုပ်ကိုင် ဆောင်ရွက်နေသော ကုန်သွယ်မှုလုပ်ငန်းများ၏ ပမာဏနှင့် လက်ရှိ်ရန်ကုန်ဆိပ်ကမ်း ၂ခု ၏စွမ်းဆောင်နိုင်မှု အမှန်တကယ်ပဲ လုံလောက်မှုအား ပြန်လည်ပြီးလေ့လာရန်လိုကြောင်း၊ အခုလက်ရှိ၌ သီလဝါဆိပ်ကမ်းတွင် နေရာလွတ်များစွာရှိနေပြီး ယင်းနေရာများကို ဌားပြီး လုပ်ကိုင်နေမှုမရှိကြောင်း သင်္ဃန်းကျွန်းမြို့နယ် ၊ မဲဆန္ဒနယ် (၁) ဦးနေမျိုးကျော် (ခ) နေဘုန်းလတ်က ဆွေးနွေးပြောဆိုသည်။
""" အစီရင်ခံစာထဲမှာ ဘက်စုံသုံးလို့ရေးထားပေမဲ့ စက်သုံးဆီသိုလှောင်ဖို့ကို ပေါပေါအသုံးပြု ထားတာများပါတယ် ။ ဒါကို ကြည့်ခြင်းအားဖြင့် ဘက်စုံသုံးကို အဓိက ရည်ရွယ်တာမဟုတ်ဘဲနဲ့ စက်သုံးဆီ်အတွက် တင်ပို့ရောင်းချဖို့ပဲ အဓိကရည်ရွယ်တယ်လို့ နားလည်ပါတယ် ။ တကယ်ပဲ ဘက်စုံသုံးမှာလား တကယ်ပဲ စက်သုံးဆီအတွက်ပဲသုံးမှာလား ဆိုတာကို ပွင့်ပွင့်လင်းလင်း တင်ပြဖို့လိုပါတယ် ။ စက်သုံးဆီသိုလှောင်တာကြောင့် ပတ်ဝန်းကျင်မှာ ဖြစ်ပေါ်လာနိ်ုင်တဲ့ ညစ်နွမ်းမှုတွေ အခြား ဖြစ်နိုင်တဲ့ စိန်ခေါ်မှုကိုတွေကို ဘယ်လိုကုစားမှာလဲ လေ့လာပြင်ဆင်ထားဖို့ လိုပါတယ် ။ ဒီလောက်ကြီးမားတဲ့ ရင်းနှီးမြှုပ်နှံမှုကို ဘယ်သူတွေက ဘယ်လိုရင်းနှီးမြှုပ်နှံမှာလဲ စီမံကိန်းရဲ့ ကုန်ကျစရိတ်ဘယ်လောက်ကုန်မှာလဲ ဘယ်လောက်ကြာမှာလဲ ။ ထည့်သွင်းစဉ်းစား ဖို့လိုပါတယ် ။ အစီရင်ခံစာက ပြည့်စုံလုံလောက်တဲ့ အရာမရှိပါဘူး ။ လုံလောက်တဲ့ အစီရင်ခံကို တင်ပြသင့်ပါတယ် "" ဟု ၎င်းက ပြောဆိုသည်။"
ကော့မှူးမြို့နယ်၊ သရက်တောကျေးရွာတွင် Multipurpose Terminal ဆိပ်ကမ်းကို တည်ဆောက်ခြင်းဖြင့် ပြည်ပဝင်ငွေ တိုးတက်ရရှိလာနိုင်ခြင်း၊ ဆိပ်ကမ်းသစ်တွင် အလုပ်အကိုင် အခွင့်အလမ်း အသစ်များ ရရှိလာနိုင်ပြီး အလုပ်လက်မဲ့ဦးရေ လျော့နည်းလာနိုင်ခြင်း၊ စက်သုံးဆီတင်ပို့သည့် မူရင်းနိုင်ငံများမှ သင်္ဘောကြီးဖြင့် တိုက်ရိုက်တင်သွင်းနိ်ုင်သည့်အတွက် ကမ္ဘာ့ပေါက်ဈေးနှင့် အညီ စက်သုံးဆီ ဈေးနှုန်းများကို အများပြည်သူ ဝယ်ယူ အသုံးပြုနိုင်ခြင်း၊ ကုန်စည်စီးဆင်းမှုတွင် ဝန်ဆောင်မှု စရိတ်စက သက်သာလာသည့်အတွက် ကုန်ဈေးနှုန်းများ တည်ငြိမ်စေနိုင်ခြင်းတို့ ဖြစ်ပေါ်စေမည် ဖြစ်ကြောင်း ရခိုင်တိုင်းရင်းသား လူမျိုးရေးရာဝန်ကြီး ဦးဇော်အေးမောင်က ဇွန် ၅ ရက်က ရန်ကုန်တိုင်းဒေသကြီးလွှတ်တော်အစည်းအဝေးတွင် အစီရင်ခံစာတင်ခဲ့သည်။
ပြင်သစ်၌ အယ်လ်ဇိုင်းမားရောဂါခံစားရသူများအတွက် သီးသန့်ကျေးရွာ ဆောက်လုပ်နေ
"

	ပါရီ ဇွန် ၆
	မှတ်ဉာဏ်ပျောက်ဆုံးသည့် ရောဂါဖြစ်သော အယ်လ်ဇိုင်းမားရောဂါခံစားနေရသူများအား ပြုစုကုသမှုများပြုလုပ်ပေးမည့် ကျေးရွာတစ်ရွာကို ပြင်သစ်နိုင်ငံအနောက်တောင်ပိုင်း၌ ဆောက်လုပ်နေပြီဖြစ်သည်။
"
ပြင်သစ်နိုင်ငံ၌ ပထမဆုံး အယ်လ်ဇိုင်းမားကျေးရွာဖြစ်လာမည်ဖြစ်ပြီး ၂၀၁၉ ခုနှစ်တွင် ဆောက်လုပ်မှုပြီးစီးမည်ဟု မျှော်မှန်းထားသည်။ ပြီးစီးပြီးနောက်တွင် လူနာ ၁၂၀ ဦးခန့်ကို အဦးဆုံးကြိုဆိုလက်ခံမည်ဖြစ်သည်။
ဒက်စ်မြို့နားတွင်တည်ရှိပြီး အယ်လ်ဇိုင်းမားရောဂါသည်များအား သမားရိုးကျကုသနည်းများသာမက အခြားထူးခြားသော နည်းလမ်းများဖြင့်ပါ ကုသမှုများပြုလုပ်ပေးမည်ဖြစ်သည်။ နယ်သာလန်ရှိ အမ်စတာဒမ်နားတွင် ဆောက်လုပ်ထားသော အလားတူကျေးရွာအပေါ် အခြေခံပြီး ပြင်သစ်၌ ယခုကျေးရွာကို ဆောက်လုပ်ရန် စီစဉ်ခဲ့ခြင်းဖြစ်သည်။
ကျေးရွာနေများအားလုံး လူမှုဘဝတွင် ပြန်လည်ပါဝင်နိုင်ရေးအတွက် တတ်နိုင်သမျှလုပ်ဆောင်မည်ဖြစ်ကြောင်း ဘော်ဒိုးရှိ စီအိပ်ချ်ယူ ပယ်လဲဂရင်တက္ကသိုလ်ဆေးရုံမှ အာရုံကြောဗေဒပညာရှင်ဖြစ်သလို ရောဂါဖြစ်ပွားရသည့် အကြောင်းအရင်းလေ့လာသူလည်းဖြစ်သည့် ပါမောက္ခ ယာန်း-ဖရန်ဆွာဒါတီစ်က ပြောဆိုခဲ့သည်။
ပြင်သစ်နိ်ုင်ငံ၌ အယ်လ်ဇိုင်းမားကဲ့သို့ မှတ်ဉာဏ်ပျောက်ဆုံးရောဂါဖြစ်ပွားသူ တစ်သန်းကျော်ရှိနေပြီး ဖြစ်ပွားသူ ၂၀ဝ၀ဝ၀ ခန့်ရှိနေကြောင်း နှစ်စဉ်စစ်ဆေးတွေ့ရှိနေသည်ဟု ပြင်သစ်အယ်လ်ဇိုင်းမားအသင်းက ပြောဆိုခဲ့သည်။ လက်ရှိဆေးပညာတိုးတက်မှုအရ အယ်လ်ဇိ်ုင်းမားကို ကုသပေးနိုင်ခြင်းမရှိသေးချေ။
ပြင်သစ်ကျေးရွာတွင် ခြံစည်းရိုးကြီးများရှိမည်မဟုတ်သော်လည်း နေထိုင်သူများ အန္တရာယ်မရှိစေမည့် လမ်းများ၊ လူမှုရေးနှင့် ယဉ်ကျေးမှုတွင် ပါဝင်နိုင်ရေးအတွက် စီစဉ်ထားသော စနစ်များပါရှိမည်ဖြစ်ကြောင်း ကျေးရွာအတွက် ဒီဇိုင်းထုတ်ပေးသည့် ဗိသုကာပညာရှင်ကပြောဆိုခဲ့သည်။
မြေအကျယ် ၁၇ ဧကပေါ်တွင်တည်ဆောက်မည်ဖြစ်ပြီး ကျေးရွာ၏အလယ်တွင် ရင်ပြင်ရှိမည်ဖြစ်ကာ လေးပိုင်းပိုင်းကာ ဆောက်လုပ်မည်ဖြစ်သည်။ ထိတွေ့ဆက်ဆံမှုများပြားစေရန် ဈေးဝယ်စင်တာတစ်ခု၊ ဆံပင်ညှပ်ဆိုင်များနှင့် စားသောက်ဆိုင်တစ်ဆိုင်တို့ကိုထားရှိမည်ဖြစ်သည်။
ဆေးရုံပတ်ဝန်းကျင်နှင့်ကွာခြားစေမည်ဖြစ်မည်ဖြစ်ပြီး ဆေးဝါးဖြင့် ကုသခြင်းကို ရပ်ဆိုင်းကာ ပြုစုစောင့်ရှောက်သူများသည်လည်း ဝန်ထမ်းဝတ်စုံမဟုတ်ဘဲ အရပ်ဝတ်ဖြင့်သာ နေထိုင်ရမည်ဖြစ်သည်။
ဆားဘီယားကွင်းလယ်လူကို ရှမ်းယူနိုက်တက် ခေါ်ယူ
"

	နေရှင်နယ်လိဂ်ကလပ် ရှမ်းယူနိုက်တက်သည် ဆားဘီးယားကွင်းလယ်ကစားသမား မီလန်ကို ရာသီဝက်စာချုပ်ဖြင့် မေ ၂၉ ရက်က ခေါ်ယူလိုက်သည်။
"
ယင်းအပြောင်းအရွှေ့သည် ဂါနာတိုက်စစ်မှူး ပက်ထရစ်နှင့်လမ်းခွဲအပြီး တစ်ပတ်အကြာတွင် ပေါ်ပေါက်လာခဲ့ခြင်းဖြစ်သည်။ ရှမ်းယူနိုက်တက်သည် ပက်ထရစ်နှင့်လမ်းခွဲပြီးနောက် လိုအပ်နေသော နိုင်ငံခြားသားကစားသမားနေရာအတွက် မီလန်ကို အပြောင်းအရွေ့ကာလမပိတ်ခင် နှစ်ရက်အလိုတွင် ခေါ်ယူအားဖြည့်လိုက်ခြင်းဖြစ်သည်။
ရှမ်းကစားသမားအသစ်ဖြစ်လာသူ အသက် ၃၂ နှစ်အရွယ် မီလန်သည် ဆားဘီးယားဒုတိယတန်းကလပ် မီတဲလက်အသင်းတွင် နောက်ဆုံးကစားခဲ့သူဖြစ်သည်။ ယင်းကစားသမားသည် ဆားဘီးယား၊ မက်ဆီဒိုးနီးယား၊ ဂရိနှင့် ဆိုက်ပရပ်စ်တို့ရှိ ကလပ်အသင်းများတွင် ကစားခဲ့သူဖြစ်သော်လည်း ဥရောပတိုက်ပြင်ပတွင် ကစားဖူးခြင်းမရှိခဲ့ပေ။ ရှမ်းယူနိုက်တက်သည် မီလန်အတွက် ပထမဆုံးအာဆီယံကလပ်အသင်း ဖြစ်လာခဲ့သည်။
''ဥရောပမှာ ကစားခဲ့ဖူးတဲ့ အတွေ့အကြုံတွေက မြန်မာနိုင်ငံမှာ ကစားဖို့အထောက်အကူဖြစ်မယ်လို့ ယုံကြည်ပါတယ်။ ဒါပေမဲ့ ကွဲပြားခြားနားတဲ့ ရာသီဥတု၊ အစားအစာနဲ့ နေထိုင်မှုပုံစံတွေကို အသားကျဖို့ အချိန်နည်းနည်းယူရပါလိမ့်မယ်'' ဟု မီလန်က ရှမ်းယူနိုက်တက်နှင့် စာချုပ်ချုပ်ပွဲအပြီးတွင် ဆိုသည်။
ရှမ်းယူနိုက်တက်၏ တရားဝင်သတင်းထုတ်ပြန်ချက်တွင် မီလန်သည် တိုက်စစ်အားသန် အလယ်တန်းကစားသမားဖြစ်ပြီး အရပ် ၅ ပေ ၁၁ လက်မအမြင့်ရှိကာ အလွတ်တည်ကန်ဘောများကန်ရာတွင် ထူးချွန်သူဖြစ်ကြောင်းဖော်ပြထားသည်။
မီလန်က ''ရှမ်းယူနိုက်တက်အသင်းက လက်ရှိချန်ပီယံအသင်းပါ။ ဒီအသင်းမှာ ချန်ပီယံ အသွေးအသားတွေ ရှိတယ်လို့ ခံစားရပါတယ်။ အခု နံပါတ်တစ်နေရာက အသင်းနဲ့ ကွာဟနေတဲ့ ငါးမှတ်ဆိုတာ ကြီးမားတဲ့အနေအထားမဟုတ်ပါဘူး။ ကျွန်တော်တို့ အိမ်ကွင်းကစားရမယ့် အကောင်းဆုံးအခွင့်အရေး ရှိနေပါတယ်။ ချန်ပီယံဆု ကာကွယ်နိုင်ဖို့ ကြိုးစားသွားမှာပါ''ဟု ပြောသည်။
၂ဝ၁၇ ရာသီက အမှတ်ပေးပြိုင်ပွဲနှင့် ရှုံးထွက်ဖလား ပြိုင်ပွဲနှစ်ခုစလုံးတွင် ဗိုလ်စွဲခဲ့သောရှမ်းသည် ယခုနှစ်ရာသီဝက်ကုန်ဆုံးချိန်၌ အဆင့် (၃) နေရာ၌ ရပ်တည်နေသည်။
အဆိုပါတောင်ကြီးမြို့အခြေစိုက်အသင်းသည် ဒုတိယအကျော့တွင် ပြင်ဆင်မှုများစွာ ပြုလုပ်ထားသည်ကိုတွေ့ရသည်။ ဒုတိယအ ကျော့မစတင်ခင် မက်ဆီဒိုးနီးရှားနည်းပြချုပ် မာယန်ကို ခေါ်ယူခဲ့သလို ရန်ကုန်ယူနိုက်တက်က ဒေးဗစ်ထန်နှင့် ဆွမ်လန်မန်းတို့ကိုလည်း ခေါ်ယူအားဖြည့်ထားသည်။
လှိုင်မြို့နယ်အတွင်းရှိ Market Place ဈေးဝယ်စင်တာတွင် Gas ပိုက်လိုင်းပေါက်ကွဲရာမှ ၈ ဦး မီးလောင်ဒဏ်ရာများရ
"

	လှိုင်မြို့နယ်အတွင်းရှိ Market Place ဈေးဝယ်စင်တာတွင် Gas ပိုက်လိုင်းပေါက်ကွဲမှုဖြစ်ရာမှ လူ ၈ဦး မီးလောင်ဒဏ်ရာများရရှိခဲ့ကြောင်း ရန်ကုန်တိုင်းဒေသကြီး ရဲတပ်ဖွဲ့မှူးရုံးမှ ဇွန် ၃ ရက်တွင် သိရသည်။
"
ဇွန် ၂ရက်ည ၉နာရီခွဲ အချိန်တွင် လှိုင်မြို့နယ်၊ (၁၁)ရပ်ကွက်၊ပြည်လမ်း၊ အမှတ်(၆၉/အေ)ရှိ Market Place ဈေးဝယ်စင်တာ၏ ပထမထပ်ရှိ Hong Bao Dimsum Houseပေါက်ကွဲမှုဖြစ်ပွားခဲ့ရာ အဆိုပါနေရာ၌ အခန်းမျက်နှာကျက်များကွာကျ၍ နံရံတွင်ကာရံထားသည့် မှန်ကွဲစများလွင့်စင်ခဲ့ကြောင်း သိရသည်။
""" ဓာတ်ငွေ့ယိုစိမ့်မှုဖြစ်နေတဲ့အချိန်နဲ့ ဖုန်းအားသွင်းထားတာက ပူပြီးတော့ ထပေါက်တာ။မီးဟပ်ပြီးတော့ ဝုန်းဆို ထပေါက်တော့ ဘေးက မှန်တွေအကုန်လုံး ကွဲထွက်သွားတာ။ဓာတ်ငွေ့က စိမ့်နေတာရယ် မှန်ခန်းက လုံနေတာရယ်ကြောင့် ထပေါက်တာ"" ဟုလှိုင်မြို့နယ် တိုင်းဒေသကြီးလွှတ်တော်ကိုယ်စားလှယ် ဦးကျော်ကျော်ထွန်းက ပြောသည်။"
၎င်းဆိုင်သည် ၂၀၁၇ ခုနှစ်၊ စက်တင်ဘာလတွင် ပိတ်သိမ်း ခဲ့ပြီးနောက် လုပ်ငန်းပြန်လည်အပ်နှံနိုင်ရန်အတွက် မူလအတိုင်း ပြန်လည်ပြင်ဆင်ရန် ရဲကျော်မြတ်ပါ အလုပ်သမား(၁၃)ဦးတို့ကအလုပ်လုပ်ကိုင်လျက်ရှိကြောင်း သိရသည်။
ယင်းသို့ပြင်ဆင်နေစဉ် Extension ကြိုးခွေအား အသုံးပြု၍ လက်ကိုင်ဖုန်းကို အားသွင်းနေစဉ် မီးကြိုးခွေမှ ဝါယာရှော့ဖြစ်၍ (Spark)ရရှိပြီး အဆောက်အအုံမျက်နှာကျက်ရှိ စားသောက်ဆိုင်တန်းများသို့ ပို့လွှတ်သွယ်တန်းထားသည့် Gas ပိုက်လိုင်းမှာ Gas ယိုစိမ့်နေမှုကြောင့် ထို(Spark)မှတစ်ဆင့် မီးကူးစက်လောင်းကျွမ်း ပေါက်ကွဲခဲ့ ခြင်းဖြစ်ကြောင်း သိရသည်။
ပေါက်ကွဲစေတတ်သည့်အရာဝထ္တုပစ္စည်းများလည်း မတွေ့ရှိရသည့်အပြင် ယမ်းနံ့များလည်း ရရှိခြင်းမရှိကြောင်းကို ကျွမ်းကျင်သူများ၏ စစ်ဆေးချက်အရသိရှိရသည့်အပြင် အခင်းဖြစ် အဆောက်အအုံအတွင်းရှိ မျက်နှာကျက်များတွင် ယင်းကဲ့သို့ သွယ်တန်းထားသည့် Gas ပိုက်လိုင်း များစွာရှိသော်လည်း မြေအောက်ထပ်ရှိ Gas အိုးများထားသိုသည့် မိန်းနေရာအား အချိန်မီပိတ်နိုင်ခဲ့ ၍သာ ပျက်စီးမှုနည်းပါးခဲ့ခြင်းဖြစ်ကြောင်း ထုတ်ပြန်ထားသည်။
အဆိုပါ ဆိုင်အတွင်းအလုပ်လုပ်ကိုင်လျက်ရှိသည့် ကျော်စိုးမိုးပါ (၈)ဦးတို့မှာ ခန္ဓာကိုယ်တွင် မီးအပူလောင်ဒဏ်ရာများရရှိခဲ့သဖြင့် ရန်ကုန်ပြည်သူ့ဆေးရုံကြီးတွင် အတွင်းလူနာများအဖြစ် ဆေးကုသမှုခံယူလျက်ရှိပြီး လှိုင်မြို့မရဲစခန်းတွင် ဥပဒေနှင့်အညီအမှုဖွင့်အရေးယူဆောင်ရွက်သွားမည်ဖြစ် ကြောင်း သိရသည်။
သွေးဖောက်စရာမလိုသော ငှက်ဖျားရောဂါစစ်ဆေးနည်း ဖော်ထုတ်သူ ယူဂန္ဓာနိုင်ငံသား အာဖရိကဆုဆွတ်ခူး
"

	ဂျိုဟန်နစ္စဘတ် ဇွန် ၁၅
	သွေးဖောက်စရာမလိုသော ငှက်ဖျားစမ်းသပ်ကိရိယာကိုတီထွင်ခဲ့သည့် ယူဂန္ဓနိုင်ငံသားသည် အာဖရိကဆု ချီးမြှင့်ခံရကြောင်း သိရသည်။
"
လူနာ၏လက်ချောင်းပေါ်သို့ မီးနီရောင်ဖြင့် ထိုးလိုက်သည်နှင့် ငှက်ဖျားရှိမရှိ ဖော်ထုတ်ပေးနိုင်သောကိရိယာကို တီထွင်မှုကြောင့် (၂၄)နှစ်အရွယ် ဘရိုင်ယန်ဂစ်တာကို တော်ဝင်အင်ဂျင်နီယာအကယ်ဒမီကအာဖရိကဆု ချီးမြှင့်ခဲ့ခြင်းဖြစ်သည်။
စစ်ဆေးမှုရလဒ်များကို ထိုကိရိယာမှတစ်ဆင့်ဖုန်းသို့ တစ်မိနစ်အတွင်းပေးပို့နိုင်သည်။မစ္စတာဂစ်တာကိုယ်တိုင်သည်လည်း ငှက်ဖျားရှိခဲ့ဖူးသူဖြစ်ပြီး ပုံမှန်သွေးဖောက်စစ်သောနည်းဖြင့် ငှက်ဖျားကိုမတွေ့ခဲ့ဘဲဝေဒနာကိုပြင်းထန်စွာခံစားခဲ့ရသဖြင့် သွေးဖောက်ရန်မလိုသောနည်းလမ်းကိုတီထွင်ရန် ဆန္ဒရှိခဲ့ခြင်းဖြစ်ကြောင်း သိရသည်။ ၄င်းတီထွင်ထားသောကိရိယာကို မာတီဘာဘူဟု အမည်ပေးထားသည်။
ယူဂန္ဓာနိုင်ငံတွင် ငှက်ဖျားသည် လူသေဆုံးရသည့် ထိပ်ဆုံးရောဂါကြီးများထဲတွင်ပါဝင်သည်။ ကွန်ပျူတာသိပ္ပံနည်းလမ်းကိုသုံးကာ သွေးဖောက်စရာမလိုသော ငှက်ဖျားစစ်ဆေးနည်းကိုတီထွင်လျှင် ဘာကြောင့်
မဖြစ်နိုင်ရမည်နည်းဟူသော ခံယူချက်ကိုစွဲကိုင်ကာ ကြိုးပမ်းတီထွင်ခဲ့ခြင်းဖြစ်ကြောင်းမစ္စတာဂစ်တာက ပြောဆိုသည်။
''မာတီဘာဘူကိရိယာဟာ တကယ့်အလှည့်အပြောင်းကို ဆောင်ကြဉ်းလာတဲ့ကိရိယာပါ။ အင်ဂျင်နီယာနည်းပညာဟာကျန်းမာရေးစောင့်ရှောက်မှုကဏ္ဍမှာလည်းကောင်းကောင်းကူညီနိုင်တာကို သက်သေပြလိုက်တာဖြစ်ပါတယ်''ဟု အာဖရိကဆုရွေးချယ်ရေးဒိုင်လူကြီးတစ်ဦးဖြစ်သည့် ရောဘတ်ကာအီနွန်ချွန်က ပြောဆိုသည်။မာတီဘာဘူဟူသည် ဆွာဟီလီဘာသာစကားဖြင့် ကုသခြင်းဟုအဓိပ္ပာယ်ရသည်။စစ်ဆေးခံမည့်သူ၏လက်ချောင်းကို အသာညှပ်လိုက်ပြီး မီးရောင်ဖြင့် ထိုးလိုက်ရုံဖြင့်မီးရောင်သည် သွေးနီဆဲလ် သိပ်သည်းမှုပမာဏ၊ အရောင်၊ ပုံစံတို့ကိုထောက်လှမ်းကာ ငှက်ဖျားပိုးရှိမရှိကို အဖြေထုတ်နိုင်သည်။
အိုင်ဘီအမ်ကုမ္ပဏီ၏စကားစစ်ထိုးစက် လူသားများနှင့် အပြန်အလှန်ငြင်းခုန်ခဲ့
"

	ဆန်ဖရန်စစ္စကို ဇွန် ၁၉
	အမေရိကန်ပြည်ထောင်စု ဆန်ဖရန်စစ္စကိုမြို့၌ ပြုလုပ်ခဲ့သည့် နည်းပညာပြပွဲတစ်ခု၌ အိုင်ဘီအမ်ကုမ္ပဏီက ထုတ်လုပ်ထားသော ကွန်ပျူတာဉာဏ်ရည်သုံး စကားစစ်ထိုးစက်သည် လူသားများ၏ပြောဆိုမှုကို နားထောင်ကာ တုံ့ပြန်ပြောဆိုခဲ့သလို လူသားများ၏ပြောစကားမှ အားနည်းချက်များကို ထောက်ပြကာ ငြင်းခုန်ခဲ့သည်။
"
စကားစစ်ထိုးစက်၏ကွန်ပျူတာဉာဏ်ရည်အချက်အလက်များထဲသို့ သတင်းစာ၊ ဆောင်းပါး၊ ပညာရပ်ဆိုင်ရာဂျာနယ်များမှ မှတ်တမ်း သန်းရာပေါင်းများစွာကို ထည့်သွင်းထားခဲ့ခြင်းဖြစ်သည်။ စကားစစ်ထိုးစက်သည် ငြင်းခုန်ခါနီးတွင် ယင်းမှတ်တမ်းများထဲမှ အချက်အလက်များကိုရှာဖွေကာ တုံ့ပြန်ပြောဆိုခဲ့ခြင်းဖြစ်သည်။
လွဲချော်မှုများရှိခဲ့သော်လည်း ပြပွဲတက်ရောက်လာသူများက ချီးကျူးခဲ့ကြသည်။ လူသားများသည် အဆိုတစ်ခုကို ကောင်းမွန်စွာတင်ပြနိုင်ခဲ့သော်လည်း စကားစစ်ထိုးစက်သည် ငြင်းခုန်ရာတွင် ချက်ကျလက်ကျ၊ အထောက်အထားခိုင်ခိုင်ဖြင့် ပြန်လည်တုံ့ပြန်နိုင်ခဲ့ကြောင်း တက်ရောက်လာသူများကပြောဆိုခဲ့သည်။ လူသားများအချက်အလက်များကိုအသုံးပြုပြီး ဆုံးဖြတ်ချက်များကို ပိုမိုလျှင်မြန်စွာ လုပ်ဆောင်ရာတွင် အကူအညီပေးရေးဖြစ်ကြောင်း စက်နှင့်ဖက်ပြိုင်ငြင်းခုန်ခဲ့သူများအနက် တစ်ဦးဖြစ်သည့် နိုယာအိုဗာဒီယာကပြောဆိုခဲ့သည်။
အိုဗာဒီယာသည် အစ္စရေးရှိ အမျိုးသားစကားရည်လုပွဲ၌ ၂၀၁၆ ခုနှစ်တွင် ချန်ပီယံဆုရရှိခဲ့သူဖြစ်ပြီး မကြာသေးမီများမှစကာ အိုင်ဘီအမ်၌ စကားစစ်ထိုးစက်၏ပြိုင်ဘက်အဖြစ် စတင်လုပ်ကိ်ုင်ခဲ့သည်။
စကားစစ်ထိုးစက်ကို အင်တာနက်နှင့်ချိတ်ဆက်ခဲ့ခြင်းမဟုတ်ဘဲ အိုင်ဘီအမ်ရှိ သုတေသနပညာရှင်များက စနစ်တကျရွေးချယ်ထားသော အရင်းအမြစ်များမှ ရွေးချယ်ကာတုံ့ပြန်ခဲ့ခြင်းဖြစ်သည်။ စကားစစ်ထိုးစက်က စကားရည်လုပွဲနှစ်ခုတွင် ပါဝင်ခဲ့သည်။ ပထမစကားရည်လုပွဲမှာ အာကာသလေ့လာစူးစမ်းမှုကို အများပြည်သူရန်ပုံငွေနှင့် လုပ်ဆောင်သင့်မသင့်ငြင်းခုန်သည့်ပွဲဖြစ်ပြီး ဒုတိယစကားရည်လုပွဲမှာ အဝေးရောက်စနစ်ဖြင့် ဆေးကုသသည့် နည်းပညာများတွင် ရင်းနှီးမြှုပ်နှံသင့်မသင့် ငြင်းခုန်သည့်ပွဲဖြစ်သည်။
ပါဝင်သူများသည် အဆိုပြုမှုအတွက်လေးမိနစ် ချေပချက်အတွက် လေးမိနစ်နှင့် နိဂုံးအတွက် နှစ်မိနစ်အချိန်ရရှိခဲ့သည်။ အိုဗာဒီယာက အာကာသခရီးသွားခြင်းထက် အခြားနေရာများတွင်သာ ငွေကိုပိုသုံးသင့်ကြောင်းပြောဆိုသည့်အခါတွင် စကားစစ်ထိုးစက်က ငွေသုံးရန် ပိုမိုအရေးပါသည့် နေရာများရှိနေကြောင်း လွယ်လွယ်ပြောဆိုလို့ရနေပြီး ယင်းကိုအငြင်းမပွားလိုကြောင်း၊ အာကာသခရီးစဉ်တစ်ခုတည်းအတွက် ငွေသုံးရန် မည်သူကမျှ ပြောဆိုနေခြင်းမဟုတ်ကြောင်း၊ သို့သော် လူ့အဖွဲ့အစည်း၏အနာဂတ်အတွက် အာကာသစူးစမ်းလေ့လာရေးအတွက် ငွေသုံးသင့်သည်ဟု ၎င်းထင်မြင်ပါကြောင်း တုံ့ပြန်ပြောဆိုခဲ့သည်။
အာရပ်အသင်းတွေ ကမ္ဘာ့အဆင်မီဖို့ မျိုးဆက်နှစ်ဆက်လိုဟု တူနီးရှားနည်းပြ ပြောကြား
"

	ဘယ်လ်ဂျီယံ အသင်းကို ၅- ဂိုးနဲ့ရှုံးနိမ့်ခဲ့တဲ့အတွက် တူနီးရှားအသင်းနည်းပြ နာဘေးလ်မာလောလ်က ပရိသတ်တွေကို တောင်းပန်စကားဆိုလိုက်ပြီး ကမ္ဘာ့ဘောလုံးထိပ်သီးတွေနဲ့ ယှဉ်ပြိုင်နိုင်ဖို့အတွက် အာရပ်အသင်းတွေမှာ လိုအပ်ချက်တွေ အများကြီး ရှိနေသေးတယ်လို့ ပြောကြားလိုက်ပါတယ်။
"
တူနီရှား၊ မော်ရိုကို၊ ဆော်ဒီနဲ့ အီဂျစ်အသင်းတွေကန်ခဲ့တဲ့ စုစုပေါင်းပွဲစဉ် (၈) ပွဲလုံးမှာ အရှုံးနဲ့ပဲ ကြုံတွေ့ခဲ့ရပြီး အားလုံး အုပ်စုအဆင့်ကနေ ထွက်ခွာသွားခဲ့ရပါတယ်။
အာရပ်အသင်းတွေဟာ ကမ္ဘာ့အဆင့်ကို အမီလိုက်နိုင်ဖို့ မျိုးဆက်နှစ်ဆက်လောက်လိုသေးတယ်လို့ မာလောလ်က ပြောပါတယ်။
"""အာရပ်ကမ္ဘာကို ကျွန်တော်တို့ စိတ်ပျက်သွားအောင်မလုပ်ခဲ့ပါဘူး။ အာရပ်ပရိသတ်တွေအပေါ်လဲ လက်မလျှော့ခဲ့ပါဘူး"" လို့ သူကပြောပါတယ်။"
"""ကျွန်တော်တို့မှာ တူညီတဲ့ပြဿနာလေးတွေရှိပြီး အရည်အချင်းမြင့် စွမ်းဆောင်မှုတွေ မရှိဘူးထင်ပါတယ်။ ကျွန်တော်တို့နေပုံထိုင်ပုံတွေကအရည်အသွေးမြင့်မြင့် ဘောလုံးကစားနည်းနဲ့ ကိုက်ညီမှု မရှိတဲ့အတွက်ပြောင်းလဲဖို့ လိုအပ်ပါတယ်။ ကျန်းမာ ကြံ့ခိုင်ရေးနဲ့ ကာယဗလ ဆောင်ရွက်မှုတွေ ထိပ်ဆုံးအဆင့်ရောက်ရှိဖို့ နောက်ထပ် မျိုးဆက်နှစ်ဆက်လောက်လိုသေးတယ်။ အဲဒီလို  လုံလောက်တဲ့အဆင့်နဲ့ ကျွန်တော်တို့ အလှမ်းဝေးနေဆဲ ဖြစ်ပါတယ်""ဟု သူကဆက်လက် ပြောပါတယ်။"
တူနီးရှား နောက်တန်းကစားသမားနှစ်ယောက်ဖြစ်တဲ့ ဒိုင်လန်ဘရွန်းနဲ့ ယူဆက်ဖ်တို့ ပွဲတစ်ဝက်မကျိုးခင် ဒဏ်ရာနဲ့ ကွင်းထဲက ထွက်သွားခဲ့ရတာကြောင့် သူ့အတွက် အခက်ကြုံခဲ့ခဲ့ရတယ်ဟု မာလွန်းလွန်က ပြောပါတယ်။
"""ပွဲစစချင်းမှာပဲ ကျွန်တော်တို့ဂိုးတစ်လုံးပေးလိုက်ရပြီး နောက်တစ်လုံးပါထပ်ပေးလိုက်ရတယ်။ ကျွန်တော်တို့ ဘက်ကလဲဂိုးသွင်းနိုင်တော့ ကစားပုံ ကောင်းလာတယ်။ ဒါပေမဲ့ တတိယဂိုးကတကယ့်အရေးကြီးတဲ့ အချိန်မှာ ပေးလိုက်ရတော့ ကျွန်တော်တို့ရဲ့စိတ်ဓာတ်ကို ထိခိုက်သွားတယ်။ နောက်လူစားလဲတာတွေကြောင့်လဲ ကျွန်တော်တို့စိတ်တွေရှုပ်ထွေးသွားခဲ့ရတယ်"" လို့ မာလောလ်က ပြောကြားတယ်။"
ဇေကမ္ဘာဝင်းအတွင်း ကမ္ဘာ့ဒုတိယပမာဏ အများဆုံးစိတ်ကြွရူးသွပ်ဆေးပြားသန်​း​ချီသိမ်းဆည်းရမိမှု​နှင်​့ ပတ်​သက်​ဆက်​နွှယ်​​​နေ​သော တရားခံများကို အမြင့်ဆုံးပြစ်​ဒဏ်​ ​ထောင်​ဒဏ်​ ၂၀ အပါအဝင်​ပြစ်​ဒဏ်​ အသီးသီးချ
"

	မင်္ဂလာဒုံမြို့နယ် ဇေကမ္ဘာဝင်း အတွင်း ၂၀၁၅ ခုနှစ်၊ ဇူလိုင် ၂၆ ရက်က ပိုင်ရှင်မဲ့ သိမ်းဆည်းရမိသည့် စိတ်ကြွရူးသွပ်ဆေးပြား ၂၆ သန်​း​ကျော်​နှင်​့ ပတ်​သက်​ဆက်​နွှယ်​​​နေ​သော ဒဂုံမြို့သစ်​​မြောက်​ပိုင်​းနှင်​့ ဒဂုံမြို့သစ်အ​ရှေ့ပိုင်းတို့တွင်​ ဆေးပြားသိန်​းချီ ထပ်မံဖမ်​းဆီးရမိမှုမှ တရားခံများကို ဇွန်​ ၂၀ ရက်​​က ရန်​ကုန်​အ​ရှေ့ပိုင်​းခရိုင်​တရားရုံးက ပြစ်ဒဏ်များချမှတ်​ခဲ့သည်​။
"
ဒဂုံမြို့သစ်​​မြောက်​ပိုင်​းမြို့မရဲစခန်​းနှင်​့ ဒဂုံမြို့သစ်​အ​ရှေ့ပိုင်​းမြို့မရဲစခန်​းမှ တရားစွဲဆိုမှု နှစ်​မှု အပါအဝင် စုစု​ပေါင်​းအမှုသုံးမှုတွင် ပါဝင်​သူ(၁၂) ဦးကို ​ထောင်​ဒဏ်​များချမှတ်​ခဲ့ပြီး အမြင်​့ဆုံးပြစ်​ဒဏ်​ အဖြစ် တရားလိုဒုတိယရဲမှူး မျိုးကြည်က တရားစွဲဆိုတင်ပို့ ခဲ့သည့်အမှုမှ တရားခံ ကိုသိန်းထွန်းအေးနှင့်ကိုအောင်တင်ဝင်းတို့ကို မူးယစ်ပုဒ်မ ၂၀(က) အရ  အလုပ်နှင့် ထောင်ဒဏ်အနှစ် ၂၀ စီချမှတ်ခဲ့ပြီး ယင်​းအမှုတွင်​ တစ်ဦးလွတ်​မြောက်​ကာကျန်တရားခံ (၉)ဦးအား မူးယစ်ပုဒ်မ ၂၀(က)/၂၁ အရအလုပ်နှင့်ထောင်ဒဏ် (၁၆) နှစ်စီကျခံစေရန်လည်းကောင်း၊ တရားလိုရဲမှုးခင်​​မောင်​သိန်​းက တရားစွဲဆို​ထား​သော ၉ ဦးအနက်​ တစ်ဦး လွတ်​​မြောက်​၍ ကျန်​တရားခံ (၈) ဦးအား မူးယစ်ပုဒ်မ ၂၀(က)/၂၁ အရ အလုပ်နှင့်ထောင်ဒဏ် (၁၆) နှစ်စီကျခံစေရန်​လည်းကောင်း၊ တရားလိုရဲမှူးဝင်းမြင့်အောင်မှတရားစွဲဆိုတင်ပို့ခဲ့သည့်  အမှုတွင် တရားခံ ၉ ဦးအနက် တစ်ဦးလွတ်မြောက်​၍ ကျန်တရားခံ (၈) ဦးကို မူးယစ်ပုဒ်မ ၂၀(က)/၂၁ ဖြင့် အလုပ်နှင့်ထောင် ဒဏ် (၁၆) နှစ်စီကျခံစေရန် လည်းကောင်း အသီးသီးအမိန့်ချမှတ်ခဲ့သည်။
ဒဂုံမြို့သစ်​မြောက်ပိုင်​းမြို့နယ်​နှင်​့ဒဂုံမြို့သစ်​အရှေ့ပိုင်းမြို့နယ်တွင်​ စိတ်ကြွဆေးပြားသိန်​းချီတွေ့ရှိခဲ့မှုအပေါ် ပါဝင်ပတ်သက်နေသူ (၇) ဦးမှာစုစုပေါင်းထောင် ဒဏ် (၄၈) နှစ်ကျခံရမည်ဖြစ်ပြီး နှစ်​မှုတွင်ပါဝင်သူအမျိုးသားတစ်ဦးမှာ (၃၂) နှစ်၊ တစ်မှုထဲတွင်ပါဝင်သူနှစ်ဦးမှာ (၁၆) နှစ်ကျခံရမည်ဖြစ်သည်။
မူးယစ်ဆေးဝါးအမြောက်အများဖမ်းဆီးခဲ့မှုတွင် ရဲတပ်ဖွဲ့က ဖမ်းဆီးတရားစွဲဆိုခဲ့ပြီး တရားခံ ၁၂ ဦးကို အမိန့်ချမှတ်နိုင်​ခဲ့​သော်​လည်​းအမှုနှင့်ပတ်သက်၍ ယ​နေ့အထိဖမ်းဆီးနိုင်ခြင်းမရှိသေး သည်​့ တရားခံပြေး ၁၄ ဦးရှိနေသေး​ကြောင်​း သိရသည်။
အဆိုပါအမှုမှာ ပြီးခဲ့သည့် ၂၀၁၅ ခုနှစ်၊ ဇူလိုင် ၂၆ ရက်က မင်္ဂလာဒုံဇေကမ္ဘာဝင်းအတွင်း ရပ်နားထား​သော ကုန်တင် ကားတစ်စီးပေါ်တွင် ဆာလာအိတ်များနှင့်ထုပ်ပိုးထားသည့်စိတ်​ကြွရှုးသွပ်​​ဆေးပြားပေါင်း ၂၆ သန်းကျော်ပိုင်ရှင်မဲ့သိမ်းဆည်းရမိပြီးနောက် အဆိုပါကုန်တင်ကားယာဉ်​ပိုင်ရှင်နေထိုင်သော ဒဂုံမြို့သစ်​​မြောက်​ပိုင်​းမြို့နယ်​၊ ၄၁ ရပ်ကွက်ရှိ နေအိမ်အတွင်​း စိတ်ကြွဆေးပြားပေါင်း (၁၅)သိန်းကို သြဂုတ်လအတွင်းထပ်မံဖမ်းမိခဲ့ခြင်းဖြစ်သည်။
ယင်​းမူးယစ်ဆေးပြားများနှင့်ပတ်သက်၍ရဲတပ်ဖွဲ့က ဖမ်းဆီးခဲ့သူများကို စစ်ဆေးရာဒဂုံမြို့သစ်အရှေ့ပိုင်းမြို့နယ်၊ ၁၁၀ ရပ်ကွက်အတွင်းရှိနေအိမ်အချို့၌စိတ်ကြွဆေးပြား သိန်းနှင့်ချီ ထပ်မံသိမ်းဆည်း ရမိခဲ့သည်​။
မြန်မာနိုင်ငံသည် အရှေ့တောင်အာရှနိုင်ငံများအနက် ဆေးရွက်ကြီးနှင့် ကွမ်းယာတွဲဖက်စားသုံးမှု အများဆုံး ဖြစ်နေ
"

	မြန်မာနိုင်ငံသည် အရှေ့တောင်အာရှနိုင်ငံများအနက် ဆေးရွက်ကြီးနှင့် ကွမ်းယာတွဲဖက်စားသုံးမှု အများဆုံးဖြစ်နေပြီး ယင်းပြဿနာကို မည်သို့ရင်ဆိုင်ဖြေရှင်းမည်ကို နိုင်ငံတကာက စိတ်ဝင်တစားစောင့်ကြည့် လျက်ရှိသည်ဟု ကျန်းမာရေးနှင့် အားကစားဝန်ကြီးဌာန ပြည်ထောင်စုဝန်ကြီး ဒေါက်တာမြင့်ထွေးက ဇွန် ၂၅ ရက်ကပြောကြားသည်။
"
နေပြည်တော်၊ Grand Amara ဟိုတယ်တွင် ကျင်းပသည့် Myanmar National Conference on Tobacco Control and Prevention of Non-communicable Disease အဖွင့်မိန့်ခွန်းအတွင်း ဝန်ကြီးက ပြောကြားခြင်းဖြစ်သည်။
သုတေသနတွေ့ရှိချက်များအရ လက်ရှိ ဆေးလိပ်သောက်သုံးမှု ၂၆ ဒသမ ၁ ရာခိုင်နှုန်း ရှိပြီး အမျိုးသား ၄၃ ဒသမ ၈ ရာခိုင်နှုန်းနှင့် အမျိုးသမီး ၈ ဒသမ ၄ ရာခိုင်နှုန်းဖြစ်ကြောင်း Smokeless Tobacco ဟုခေါ်သည့်ဆေးရွက်ကြီးပါသည့် ကွမ်းယာ စားသုံးမှုသည် မြန်မာနိုင်ငံတွင် ၄၃ ရာခိုင်နှုန်းခန့်ရှိကြောင်း အမျိုးသား ၆၂ ရာခိုင်နှုန်းနှင့် အမျိုးသမီး ၂၄ ရာခိုင်နှုန်းရှိနေ သည်ကို သိရှိရကြောင်း ၎င်းက ပြောသည်။
“အရှေ့တောင်အာရှနိုင်ငံတွေနဲ့ ယှဉ်ကြည့်မယ်ဆိုရင် ဆေးရွက်ကြီးနှင့် ကွမ်းယာတွဲဖက်စားသုံးမှုမှာ မြန်မာနိုင်ငံဟာ အများဆုံးဖြစ်နေတာကို စိုးရိမ်ဖွယ်တွေ့ရှိရပါတယ်။ ဒါ့ပြင် ကမ္ဘာ့နိုင်ငံတွေနဲ့ နှိုင်းယှဉ်ကြည့်ရင်လည်း ဆေးရွက်ကြီးနဲ့ ကွမ်းယာတွဲဖက်စားသုံးမှုဟာ မြန်မာနိုင်ငံမှာ အလွန်မြင့်မားတဲ့ပမာဏဖြစ်နေတာကို တွေ့ရှိ ရတဲ့အတွက်ဒီပြဿနာကိုဘယ်လိုရင်ဆိုင်ဖြေရှင်းမလဲဆိုတဲ့အချက်ကို နိုင်ငံတကာက စိတ်ဝင်စားနေကြတယ်လို့ သိရှိရပါတယ်။ မြန်မာနိုင်ငံရဲ့လူငယ်ထုအတွင်းမှာကိုပင် ထိုးဖောက်ဝင်ရောက်နေတဲ့ အီးစီးကရက်၊ ရေပြောင်း၊ သျှီ သျှားအပါအဝင် ဆေးလိပ်နဲ့ ဆေးရွက်ကြီးထွက်ပစ္စည်းတွေသုံးစွဲမှုဟာ တစ်နေ့ထက် တစ်နေ့ တိုးမြင့်လာတာ ကို အားလုံးသတိပြုမိကြမှာဖြစ်ပါတယ်”ဟု ပြည်ထောင်စုဝန်ကြီးက ပြောသည်။
ဆက်လက်၍ အသက် ၁၃နှစ်မှ အသက် ၁၅ နှစ်အတွင်း ကျောင်းသားလူငယ်ထုအတွင်းတွင်လည်း ဆေးလိပ် (သို့မဟုတ်) ကွမ်းယာစားသုံးသူ စုစုပေါင်း ၁၃ ဒသမ ၆ ရာခိုင်နှုန်းရှိပြီး ယောကျာ်းလေးများမှာ ၂၆ဒသမ၃ ရာခိုင်နှုန်းနှင့် မိန်းကလေးများမှာ ၃ ဒသမ ၇ ရာခိုင်နှုန်းရှိကြောင်း တွေ့ရှိရသည်ဟု ၎င်းက ပြောသည်။
“တစ်ဖက်မှာလည်း ဆေးလိပ်ဆေးရွက်ကြီး သုံးစွဲမှုကနေ အစပြုသွားနိုင်တဲ့ မူးယစ်ဆေးဝါးအန္တရာယ်က လည်း ကျောင်းသားလူငယ်တွေအတွက် အလွန်ကြီးမားတဲ့ ပြဿနာတစ်ရပ်ဖြစ်နေပါတယ်။ ဒါကြောင့် ငယ်စဉ် ဘဝကတည်းကအစမပြုစေဖို့နဲ့ ကျန်းမာရေးနဲ့ လျော်ညီတဲ့ နေထိုင်မှုပုံစံ၊ အမူအကျင့်ကောင်းတွေကို ကျောင်း သင်ခန်းစာမှတစ်ဆင့် ထိထိရောက်ရောက် ပညာပေးသွားနိုင်ဖို့ အရေးကြီးသလို ကာကွယ်ရေးလုပ်ငန်းတွေကိုလည်း ထိထိရောက်ရောက်ဆောင်ရွက်သွားနိုင်ဖို့ အားလုံးဝိုင်းဝန်းပြီး အစွမ်းကုန်ကြိုးပမ်း ဆောင်ရွက်သွားရမှာ ဖြစ်ပါတယ် ”ဟု ပြည်ထောင်စုဝန်ကြီးက ပြောသည်။
မတူခြားနားတဲ့ ကလပ် နှစ်သင်းမှာ ကစားခဲ့သူ (သို့မဟုတ်)အင်န်ဂိုလို ကန်တေ
"

	အမည်အပြည့်အစုံက အင်န်ဂိုလို ကန်တေ ဖြစ်ပါတယ်။ သူ့ကို ၁၉၉၁ မတ် ၂၉ ရက် ပြင်သစ်ရဲ့ အသည်းနှလုံး ပါရီမြို့မှာ မွေးဖွားခဲ့တာပါ။ အရပ်အမြင့် ၅ ပေ ၆ လက်မ ဟာ အရပ်နိမ့်တယ်လို့ မဆိုနိုင်ပါဘူး။ သူအားသန်တဲ့ ကစားပေါက်က ကွင်းလယ်အဖျက် ဒါမှမဟုတ် ကွင်းလယ်ခံစစ်နေရာမှာ ကစားရတာကိုပဲ ဖြစ်ပါတယ်။
"
လူငယ်ကစားသမားဘဝကို ပြောရရင်JSဆာရက်စ် နက်စ်အသင်းမှာ ၁၉၉၉ ကစပြီး ကျွမ်းဝင်ခဲ့ပါတယ်။ နောက် ၂၀၁၀ မှာတော့ ဘော်လ်အိုဂျီနီကလပ်ကို ပြောင်း ရွှေ့ခဲ့တာပါ။ စီနီယာအသင်းသားအဖြစ် ၂၀၁၂ မှာ ပြောင်းလဲခဲ့ပြီး၊ အဲဒီရာသီ ၂၀၁၂-၁၃ မှာ သူအဲဒီကလပ်မှာပဲ ရှိနေခဲ့ပါတယ်။ ကလပ်အတွက် ၃၈ ပွဲကစားပြီး  ၃ ဂိုးသွင်းနိုင်ခဲ့ပါတယ်။ ၂၀၁၃ မှာ ကိန်းကလပ်ကို ရောက်ရှိခဲ့ပြီး ၂၀၁၅ အထိ သူကစားပေးခဲ့တာပါ။
၇၅ ပွဲ ကစားရာမှာ ၄ ဂိုးသွင်းပါတယ်။
အဲဒီနောက် ၂၀၁၅-၁၆ ဘောလုံးရာသီမှာ လက်စတာ စီးတီးအသင်းကိုရောက်ခဲ့ပြီး ၃၇ ပွဲမှာ ၁ ဂိုးသွင်းပေးခဲ့ပါတယ်။ ၂၀၁၆ မှာတော့ သူဟာ ချဲလ်ဆီးကလပ်ကို ရောက်ရှိလာခဲ့ကာ ၆၉ ပွဲမှာ ၂ ဂိုးသွင်းပေးခဲ့တာပါ။ ဒါသူ့ရဲ့ကလပ်ကစားသမားဘဝမှာ မတူခြားနားတဲ့ ကလပ် အသင်း ၂ သင်းမှာ သိပ်မကွာဘဲ ကစားခဲ့ဖူးသူတစ်ဦး လည်းဖြစ်ပါတယ်။
ပြင်သစ်လက်ရွေးစင်အသင်းကြီးက ၂၀၁၆ မှာ သူ့ကို ခေါ်ယူခဲ့ပြီး ၂၅ ပွဲမှာ ၁ ဂိုးသွင်းနိုင်ခဲ့ပါတယ်။ ပြင်သစ် လီဂူးပထမတန်းနဲ့ ပရီမီယာလိဂ်မှာ ကစားခဲ့တဲ့ အတွေ့အကြုံတွေက ပြင်သစ်အသင်းကြီးဆီး ယူဆောင်လာမှာ သေချာလှပါတယ်။ လက်စတာစီးတီးအသင်းဟာ သူ့ကို ရဖို့အတွက် ယူရို ၅ ဒသမ ၆ သန်း သုံးစွဲခဲ့ရပါတယ်။ နောက်တစ်နှစ်မှာတော့ ချဲလ်ဆီး အသင်းက သူ့ကို ယူရို ၃၂ သန်းပေးပြီး ခေါ်ယူခဲ့တာပါ။
သူဟာ ကစားသမားအချင်းချင်းပေးတဲ့ PFA ရဲ့ တစ်နှစ်တာ အကောင်းဆုံးကစားသမားဆုကို ရရှိခဲ့ပါတယ်။ ၂၀၁၆ ခုနှစ်မှာ ပြင်သစ်လက်ရွေးစင်အသင်း ကြီးရဲ့ ခေါ်ယူမှုကိုခံခဲ့ရပြီး ဥရောပချန်ပီယံရှစ်မှာ ဒုတိယနေရာရောက်အောင် ပို့ဆောင်ပေးနိုင်ခဲ့ပါတယ်။
အခု သူဟာ ဒက်စ်ချမ့်ရဲ့ ပြင်သစ်တပ်ဖွဲ့မှာ ပါဝင်လာခဲ့ပြီး၊ မန်ယူက ပေါ့ဂ်ဘာ၊ ဘိုင်ယန်က တိုလစ်ဆို၊ ဂျူဗင်တပ်စ်က မာတူဒီ၊ ဆီဗီလာက အန်ဇွန်ဇီတို့နဲ့တွဲပြီး ပြင်သစ်ကွင်းလယ်ကို ဦးဆောင်ရတော့ ဖြစ်ပါတယ်။ ကန်တေ ဘယ်လောက်အစွမ်းပြနိုင်မလဲဆိုတာ စောင့်ကြည့် ကြရအောင်။
ပလပ်စတစ်အိတ် ၈ဝ ကျော် မျိုမိသည့်ဝေလငါးတစ်ကောင် ထိုင်းတောင်ပိုင်း၌သေဆုံး
"

ဗန်ကောက် ဇွန် ၃

	ထိုင်းနိုင်ငံတောင်ပိုင်း၌ ဝေလငါးတစ်ကောင်သည် ပလတ်စတစ်အိတ် ၈ဝ ကျော်ကို မျိုချမိခဲ့ပြီးနောက် ကယ်ဆယ်ရန်ကြိုးပမ်းမှုများရှိခဲ့သော်လည်း သေဆုံးခဲ့ကြောင်း အစိုးရအရာရှိများက ပြောဆိုခဲ့သည်။
"
ထိုင်းနိုင်ငံသည် ကမ္ဘာပေါ်၌ ပလတ်စတစ်အိတ်အသုံးအများဆုံးနိုင်ငံဖြစ်ပြီး ပလတ်စတစ်အိတ်များကြောင့် နိုင်ငံ၏ နာမည်ကျော်ကမ်းရိုး တန်းတစ်လျှောက်နေထိုင်သည့် ရေသတ္တဝါရာပေါင်းများစွာသေဆုံးခဲ့ပြီးဖြစ်သည်။
မလေးရှားနယ်စပ်နားရှိ တူးမြောင်းတစ်ခုထဲတွင် အသက်ငင်နေသည့် အဆိုပါဝေလငါးကို တွေ့ရှိခဲ့ခြင်းဖြစ်ကြောင်း အဏ္ဏဝါနှင့်ကမ်းရိုးတန်း အရင်းအမြစ်များဌာနက ၎င်းတို့၏ဖေ့စ် ဘွတ်ခ်စာမျက်နှာတွင် ရေးသားထားသည်။
ကယ်ဆယ်နိုင်ရန်ကြိုးပမ်းခဲ့သော်လည်း သေဆုံးခဲ့သည်။
ဝေလငါးသေဆုံးပြီးနောက် ခွဲစိတ်စစ်ဆေးကြည့်ရာ အစာအိမ်ထဲတွင် အလေးချိန်ရှစ်ကီလိုဂရမ်ရှိသည့် ပလတ်စတစ်အိတ် ၈ဝ ကျော်ကို တွေ့ရှိခဲ့ကြောင်း ဌာနက ပြောဆိုခဲ့သည်။
ထိုင်းနိုင်ငံ ကမ်းရိုးတန်းတစ်လျှောက်ရှိ ပလတ်စတစ်ပစ္စည်းများကို မျိုချမိမှုကြောင့် ဝေလငါး၊ ပင်လယ်လိပ်နှင့် လင်းပိုင် ၃ဝဝ ခန့် နှစ်စဉ်သေဆုံးနေကြောင်း ဌာနက ပြောဆိုခဲ့သည်။
လမ်းပန်းဆက်သွယ်ရေးခက်ခဲသည့် စာစစ်ဌာနများမှ အောင်စာရင်းများကို မြန်မာ့အသံမှ ထုတ်လွှင့် ကြေညာပေးမည်
"

	၂၀၁၈ ခုနှစ် မတ်လတွင် ကျင်းပစစ်ဆေးခဲ့သော တက္ကသိုလ်ဝင်စာမေးပွဲအောင်စာရင်းကို ဇွန် (၂) ရက်၊ စနေနေ့ နံနက် (၆)နာရီတွင် တစ်ပြည်လုံးအတွက် တစ်ပြိုင်တည်း တစ်ရက်တည်း အပြီးထုတ်ပြန်ကြေညာ သွားမည်ဖြစ်ရာ လမ်းပန်းဆက်သွယ်ရေးခက်ခဲသည့် တိုင်းဒေသကြီး/ပြည်နယ်များရှိ စာစစ်ဌာနများမှ အောင်မြင် ကြသူများအတွက် ယခင်နှစ်များကအတိုင်း အောင်စာရင်းထွက်သည့်နေ့၌ မြန်မာ့အသံ (ရေဒီယို) တိုင်းရင်းသားအစီအစဉ်များမှ နံနက် (၆)နာရီတွင် စတင်ထုတ်လွှင့် ကြေညာပေးမည်ဖြစ်ကြောင်းပြန်ကြားရေးဝန်ကြီးဌာနမှဇွန်လ ၁ ရက်တွင် သတင်းထုတ်ပြန်သည်။
"
ထုတ်လွှင့်ပေးမည့် စာစစ်ဌာနများမှာ ကချင်ပြည်နယ်မှ ဆင်ဘို၊ တနိုင်း၊ ရှင်ဗွေယန်၊ ချီဖွေ၊ ဆဒုံး၊ ခတ်ချို၊ မိုင်းနား၊ ဖားကန့်၊ ဆိပ်မူ၊ တာမခန်၊ လုံးခင်း၊ ကာမိုင်း၊ လွယ်ဂျယ်၊ ဒေါ့ဖုန်းယန်၊ ပူတာအို၊ ဆွမ်ပရာဘွမ်၊ မချမ်းဘောနှင့် နောင်မွန်းစာစစ်ဌာန၊ ကယားပြည်နယ်မှ ရှားတော၊ ဒီးမော့ဆို၊ ဒေါငံခါး၊ နန်းမယ်ခုံ၊ ဖရူဆို၊ ဘောလခဲ၊ ဖားဆောင်းနှင့် မယ်စဲ့ စာစစ်ဌာန၊ ကရင်ပြည်နယ်မှ လိပ်သို၊ ဖာပွန်၊ ကမမောင်း၊ ကြာအင်းဆိပ်ကြီး၊ ဘုရားသုံးဆူ၊ တံခွန်တိုင်၊ ကျိုက်ဒုံနှင့် သင်္ဃန်းညီနောင် စာစစ်ဌာန၊ ချင်းပြည်နယ်မှ ရိခေါဒါးရ်၊ ကျီခါး၊ ထုတ်လိုင်၊ မင်းတပ်၊ ကန်ပက်လက်၊ ကျင်ဒွေး၊ မတူပီ၊ လိုင်လင်းပီ၊ ရေဇွာ၊ ပလက်ဝနှင့် ဆမီး စာစစ်ဌာန၊ ရခိုင်ပြည်နယ်မှ လက်ပံပြား၊ သဝင်ချောင်း၊ စေတီပြင်၊ လောင်းချောင်း၊ ကူတောင်၊ စစ်တော၊ ကပိုင်ချောင်း၊ ကွမ်းချောင်း၊ ဇင်ချောင်း၊ ဂုံးချွိန်၊ မင်းပြင်၊ မာန်အောင်၊ ဇရပ်ကုန်းခင်၊ ကမား၊ ဂွ၊ ကျိန္တလီ၊ ဆပ်သွား၊ မောင်တော၊ ဘူးသီးတောင်၊ စေတီတောင်နှင့် လက်ဝဲဒက်ပုဇွန်ချောင်း စာစစ်ဌာန၊ ရှမ်းပြည်နယ် (အရှေ့ပိုင်း)မှ မိုင်းခတ်၊ မိုင်းယန်း၊ မိုင်းဖြတ်၊ မိုင်းယောင်း၊ မိုင်းဆတ်၊ မိုင်းတုံနှင့် မိုင်းပျင်း စာစစ်ဌာန၊ ရှမ်းပြည်နယ် (မြောက်)မှ ကွမ်းလုံ၊ ဟိုပန်၊ လောက်ကိုင်၊ နမ့်ဆန်(မ)၊ မန်တုံ၊ မိုးမိတ်၊ မကျည်းပင်၊ မဘိမ်းနှင့် ငါးအိုးစာစစ်ဌာန၊ ရှမ်းပြည်နယ် (တောင်)မှ တင်းတက်၊ ဆောင်းပြောင်း၊ ပင်ခွန်၊ မိုင်းကိုင်၊ ကျေးသီးမံစံ၊ မိုင်းနောင်၊ ကွန်ဟိန်း၊ မိုင်းရှူး၊ ဝမ်ကန်၊ တုန်ဟုန်း၊ မောက်မယ်နှင့် မိုင်းပန် စာစစ်ဌာန၊ တနင်္သာရီတိုင်းဒေသကြီးမှ မေတ္တာ၊ ကတ္တလူ၊ စခန်းသစ်၊ ကံမော်၊ သဇင်၊ ပုလော၊ ပုလောက်၊ ပလ၊ ဘုတ်ပြင်းနှင့် ပြည်ကြီးမဏ္ဍိုင် စာစစ်ဌာန၊ မကွေးတိုင်းဒေသကြီးမှ ပေါက်၊ စသိန်း၊ ဇီးပြား၊ ကိုင်းလယ်၊ ရေပြာ၊ နံ့သာ၊ ကမ်းပျို၊ စေတုတ္တရာ၊ တန့်လည်ကျင်း၊ ဘူး၊ ငဖဲ၊ ပဒါန်း၊ ထီးလင်း၊ ကျင်းရွာ၊ ရေမျက်နီ၊ ညောင်ကန်၊ ဆေးမင်းတော၊ ဆော၊ ကျောက်ထု၊ တပြင်း၊ ကံကြီးနှင့် လျောင်းရှည်စာစစ် ဌာန၊ စစ်ကိုင်းတိုင်းဒေသကြီးမှ လေရှီး၊ ဆွမ္မရာ၊ လဟယ်၊ မော်လိုက်၊ ကင်းတပ်၊ ပန်းသာ၊ ဖောင်းပြင်၊ သရောင်း၊ ရေအောက်တောင်း၊ မင်းယား၊ နန်းယွန်းနှင့် ပန်ဆောင်စာစစ်ဌာန၊ ရန်ကုန်တိုင်းဒေသကြီးမှ ကိုကိုးကျွန်း စာစစ်ဌာနတို့ ဖြစ်သည်။
အဆိုပါ တက္ကသိုလ်ဝင်စာမေးပွဲ အောင်စာရင်းကြေညာချက်များကို မြန်မာနိုင်ငံအထက်ပိုင်း ဒေသရှိ လမ်းပန်းဆက်သွယ်ရေးခက်ခဲသော စာစစ်ဌာနများအတွက် လှိုင်းတို ၅၀ ဒသမ ၇၁ မီတာ (၅၉၁၅ ကီလိုဟက်ဇ်) နှင့် လှိုင်းတို ၃၀ ဒသမ ၈၅ မီတာ (၉၇၃၀ ကီလိုဟက်ဇ်)တို့မှလည်းကောင်း၊ မြန်မာနိုင်ငံ အောက်ပိုင်းဒေသရှိ လမ်းပန်းဆက်သွယ်ရေးခက်ခဲသော စာစစ်ဌာနများအတွက် လှိုင်းလတ် ၄၁၁ ဒသမ ၅၂ မီတာ (၇၂၉ ကီလိုဟက်ဇ်) မှလည်းကောင်း သက်ဆိုင်ရာတိုင်းရင်းသားဒေသအသီးသီးရှိ FM အစီအစဉ်များမှ တိုင်းရင်းသားအစီအစဉ်များတွင်လည်းကောင်း ဖမ်းယူနားဆင်နိုင်ကြကြောင်း လည်းသိရသည်။
ပုဂံ ရှေးဟောင်းယဉ်ကျေးမှု နယ်မြေ အောက်ခံမြေလွှာကို စတင် စစ်ဆေး
"

	ငလျင်ဘေးအန္တရာယ် လျှော့ချရေးအတွက် အထောက်အကူဖြစ်စေမည့် ပုဂံရှေးဟောင်းယဉ်ကျေးမှုဇုန်နယ်နိမိတ်အတွင်းရှိ အောက်ခံမြေလွှာလှုပ်ရှားမှု တိုင်းတာခြင်းကို  နန်းတော်ရာနေရာတွင် တိုင်းတာပြီးစီးခဲ့ကြောင်း မြန်မာနိုင်ငံ ငလျင်ကော်မတီ
	ဒုတိယဥက္ကဋ္ဌ ဦးစောထွေးဇော်က ယခုလ ၁၈ ရက်က ပြောသည်။

	 
"
"""အောက်ခံမြေသား လှုပ်ရှားမှုတွေကို တိုင်းတာခြင်းဖြစ်ပါတယ်။ နောက်ထပ်တိုင်းတာခြင်း လုပ်ငန်းတွေလုပ်ကိုင်ရဦးမှာပါ။ တိုင်းတာခြင်း လုပ်ငန်းတွေ စတဲ့အချိန်ဆိုတော့ထူးခြားတွေ့ရှိတာမျိုးတော့ မရှိသေးပါဘူး""ဟု ၎င်းက ပြောသည်။"
နန်းတော်ရာနေရာတွင် အောက်ခံမြေလွှာ လှုပ်ရှားမှုတိုင်းတာခြင်းလုပ်ငန်းကို ယခုလ ၁၄ ရက်မှ ၁၇ ရက်အထိတိုင်းတာခဲ့ကြောင်း၊ လာမည့်လများတွင်လည်း ပုဂံရှေးဟောင်းယဉ်ကျေးမှုဇုန် နယ်မြေအတွင်း တိုင်းတာခြင်းလုပ်ငန်းများ လုပ်ကိုင်သွားမည် ဖြစ်သည်။
"""ပုဂံနဲ့ ပတ်သက်တဲ့ မြေပုံထုတ်လုပ်နိုင်အောင်အထိ လုပ်ဆောင်သွားမှာပါ။ မြေပုံကို နှစ်ကုန်ပိုင်းမှာ ပြီးစီးနိုင်အောင် လုပ်မှာပါ။ မြေပုံမှာ ငလျင်လှုပ်ရင် ဘယ်လိုနေရာတွေက ထိခိုက်မှုများနိုင်လဲ ဆိုတာတွေ သိရှိလာနိုင်မှာပါ""ဟုဦးစောထွေးဇော်က ပြောသည်။"
ပုဂံတွင် ငလျင်လှုပ်ခတ်ပါကထိခိုက်မှု များနိုင်မည့်နေရာများကို သိရှိထားခြင်းဖြင့် ဆုံးရှုံးမှုလျော့နည်းစေရန် ကြိုတင်ပြင်ဆင်မှုများအတွက် အထောက်အကူဖြစ်စေမည်ဖြစ်သည်ဟု ပုဂံမြို့ခံဦးစောဝင်းကပြောသည်။
ပုဂံ ရှေးဟောင်းယဉ်ကျေးမှုနယ်မြေအတွင်း အောက်ခံမြေလွှာတိုင်းတာခြင်းလုပ်ငန်းကို မြန်မာနိုင်ငံငလျင်ကော်မတီ၊ ရန်ကုန်နည်းပညာတက္ကသိုလ်၊ စင်ကာပူနိုင်ငံ နန့်ယန်းတက္ကသိုလ်ရှိ မြေကမ္ဘာလေ့လာစောင့်ကြည့်ရေးအဖွဲ့၊ ရှေးဟောင်းသုတေသန ဦးစီးဌာနကပညာရှင်များ၊ မန္တလေးနည်းပညာတက္ကသိုလ်က ဆရာများဖြင့် ပူးပေါင်းဆောင်ရွက်ခြင်းဖြစ်သည်။
၂၀၁၈ ခုနှစ်အတွင်း ပုဂံဇုန်အတွင်းရှိ အောက်ခံမြေလွှာတိုင်းတာခြင်းလုပ်ငန်းများကို လုပ်ကိုင်မည်ဖြစ်ပြီး၂၀၁၉ ခုနှစ်တွင် ပုဂံဇုန်အတွင်းရှိဘုရားများ၏ အဆောက်အအုံပိုင်းလေ့လာခြင်းကို လုပ်ဆောင်သွားမည်ဖြစ်သည်။
ပြီးခဲ့သည့် ၂၀၁၆ ခုနှစ်၊ သြဂုတ် ၂၄ရက်က ချောက်မြို့နယ်ကို ဗဟိုပြုပြီးလှုပ်ခတ်ခဲ့သည့် ငလျင်ကြောင့် ပုဂံရှေးဟောင်းယဉ်ကျေးမှုနယ်မြေအတွင်းရှိ ဘုရားစေတီ ၃၈၉ ဆူ ထိခိုက်ပျက်စီးခဲ့သည်။
ဖားကန့်မြို့နယ်တွင်မိုးသည်းထန်စွာရွာသွန်းမှုကြောင့် ရေကြီးရေလျံမှုနှင့် နေရာတော်တော်များများ မြေပြိုမှုများ ဖြစ်ပေါ်
"

	ကချင်ပြည်နယ် ၊ဖားကန့်မြို့နယ်တွင် မိုးသည်းထန်စွာရွာသွန်းမှုကြောင့် ရေကြီးရေလျံမှုနှင့် နေရာတော်တော်များများတွင် မြေပြိုမှုများဖြစ်ပေါ်လျက်ရှိကြောင်း ဖားကန့်မြို့နယ် မဲဆန္ဒနယ်အမှတ် (၂)လွှတ်တော်ကိုယ်စားလှယ် ဦးဒါရှီလဆိုင်းက မြန်မာတိုင်းမ်နေ့စဉ်သို့ ဇွန် ၂၂ ရက်တွင်ပြောသည်။
"
ဇွန် ၂၁ ရက်နေ့ညပိုင်းက စတင်ကာ မိုးသည်းထန်စွာရွာသွန်းနေခဲ့ခြင်းဖြစ်ပြီး ဇွန် ၂၂ ရက်နေ့လယ်တွင် မိုးရွာသွန်းမှုရပ်သွားသော်လည်း ရေကြီးရေလျံမှုနှင့် မြေပြိုမှုများဆက်လက်ဖြစ်ပေါ်နေသဖြင့် အုပ်ချုပ်ရေးပိုင်းတာဝန်ရှိသူများနှင့် လူမှုကူညီရေးအသင်းများက ကူညီကယ်ဆယ်ရေးလုပ်ငန်းများဆက်လက်လုပ်ဆောင်နေကြောင်းသိရသည်။
""" မိုးများတယ် ၊ မြေပြိုတာတွေလဲရှိတယ်။လက်ရှိမှာတော့ မိုးကတိတ်သွားပြီ ။ဒါပေမဲ့ရေကမကျသေးဘူး။ မြေပြိုတဲ့နေရာကတော်တော်များတယ်။ကျွန်တော်တို့လဲအားလုံးအပြင်ကိုမထွက်နိုင်သေးဘူး။ အိမ်ပတ်လည်မှာ ရေတွေလျံတာက ထွက်ပေါက်ကိုမရှိဖြစ်နေတာ။မြေပြိုတာက အေးမြသာယာမှာရှိတဲ့ မော်ဝန်း၊ရေအေးချောင်၊မြို့မ။ကုန်းသဲအုပ်စုမှာဆိုရင် မှော်စီစာ၊ချူစင်ကုန်းလို့ခေါ်တဲ့ရွာလေးမှာ ရေမဆေးရှာဖို့နေတဲ့ ရွာလေးတစ်ရွာရှိတယ် ။အဲ့ဒီမှာလဲ မြေစာတွေလျောကျတယ်ဆိုတာလတ်တလောကြားသိရတယ်"" ဟု ဦးဒါရှီလဆိုင်းက ပြောသည်။"
မိုးကြီးရေလျံမှုကြောင့် ပျက်ဆီးဆုံးရှုံးမှု အချို့ဖြစ်ပေါ်ခဲ့ပြီး ၊ သေဆုံးထါခိုက်ဒဏ်ရာရရှိမှုမရှိသေးသော်လည်း နေအိမ်များအတွင်း လူများပိတ်မိနေကြောင်း ဖားကန့်မြို့နယ် ၊အမျိုးသားဒီမိုကရေစီအဖွဲ့ချုပ် ပါတီဗဟိုအလုပ်အမှုဆောင် ဦးခင်မောင်ချင်းကပြောသည်။
"""လောလောဆယ်ရေပဲကြီးနေတယ် ။ နေအိမ်ထဲရေတွေဝင်တော့ လူတွေနေရထိုင်ရခက်တာပေါ့ ။အနည်းဆုံး ၃၊ ၄ နေရာလောက်မှာ မြေပြိုတာတွေရှိတယ်။ကယ်ဆယ်ရေးတွေလဲလုပ်နေတယ်၊ အုပ်ချုပ်ရေးပိုင်းနဲ့လူမှုရေးအဖွဲ့အစည်းတွေက လှေတွေနဲ့ လိုက်ကယ်နေတယ်။သေဆုံးထိခိုက်ဒဏ်ရာရတာတော့ မရှိသေးဘူး။""ဟု လူများပိတ်မိနေကြောင်း ဖားကန့်မြို့နယ် ၊အမျိုးသားဒီမိုကရေစီအဖွဲ့ချုပ် ပါတီဗဟိုအလုပ်အမှုဆောင် ဦးခင်မောင်ချင်းကပြောသည်။"
သာယာဝတီမြို့တွင် ခရီးသည်တင်ယာဉ်နှင့် ဒိုင်နာယာဉ်တို့ မျက်နှာချင်းဆိုင်တိုက်မိပြီးတစ်ဦးသေဆုံးကာ ၅ ဦး ဒဏ်ရာရ
"

	ဇွန် ၂၀ ရက် နံနက် ၇ နာရီအချိန်ခန့်က သာယာဝတီမြို့ တံတားကြီးကွင်းအနီး ခရီးသည်တင်ယာဉ်နှင့် ဒိုင်နာယာဉ်တို့ မျက်နှာချင်းဆိုင်တိုက်မိကြောင်း လက်ပံတန်းလူမှုကယ်ဆယ်ရေးအသင်းမှ သိရသည်။ 
"
ယာဉ်တိုက်မှုကြောင့် လူတစ်ဦးသေဆုံးကာ ၅ ဦး ထိခိုက်ဒဏ်ရာများရရှိခဲ့ပြီး ၄င်းတို့ ကို လက်ပံတန်းလူမှုကယ်ဆယ်ရေးအသင်း အရေးပေါ်ကယ်ဆယ်ရေးယာဉ် ၂ စီးဖြင့် သွားရောက် ကူညီခဲ့ကြောင်း သိရသည်။
ယာဉ်တိုက်မှုကြောင့် ကမ္ဘောဒီးယားမင်းသား ရာနာရီဒက်ဟ် ဒဏ်ရာပြင်းထန်စွာရပြီး ဇနီး သေဆုံး
"

	ဖနွမ်းပင်     ဇွန် ၁၈
	    ကမ္ဘောဒီးယား မင်းသားလည်းဖြစ်၊ ဝန်ကြီးချုပ်ဟောင်းလည်းဖြစ်သူသည် နိုင်ငံအနောက်မြောက်ပိုင်းတွင် ယာဉ်တိုက်မှုကြောင့် ဒဏ်ရာပြင်းထန်စွာ ရရှိသွားပြီး ဇနီးဖြစ်သူမှာ သေဆုံးသွားခဲ့ကြောင်း သိရသည်။ 
"
အသက် ၇၄ နှစ်အရွယ် မင်းသား နိုရိုဒမ် ရာနာရီဒက်ဟ်နှင့် အသက် ၃၉ နှစ်အရွယ် ဇနီး အို ဖာလာတို့ စီးနင်းလာသည့် ယာဉ်ကို တက္ကစီတစ်စီးက ခေါင်းချင်းဆိုင် အရှိန်ပြင်းစွာ ဝင်တိုက်မိခဲ့ခြင်းဖြစ်သည်။ ယာဉ်တိုက်မှုဖြစ်ပွားသည့် ပရာ ဆီဟာနော့ခ်ပြည်နယ် ဆေးရုံသို့ အမြန်ဆုံး တင်ပို့ကုသခဲ့သော်လည်း မစ္စ ဖာလာ၏ အသက်ကို မကယ်ဆယ်နိုင်ခဲ့။ မဲဆွယ်စည်းရုံးရေးအတွက် နိုင်ငံရေး ထောက်ခံသူများနှင့် တွေ့ဆုံရန် သွားရောက်စဉ် ယာဉ်တိုက်မှု ဖြစ်ပွားခဲ့ခြင်း ဖြစ်သည်။
မင်းသား ရာနာရီဒက်ဟ်ကို ဇွန် ၁၈ ရက် နံနက်ပိုင်းတွင် ထိုင်းနိုင်ငံရှိ ဆေးရုံသို့ ပို့ဆောင်ထားကြောင်းလည်း သိရသည်။ ကမ္ဘောဒီးယားနိုင်ငံတွင် ကျန်းမာရေးစောင့်ရှောက်မှုစနစ် ညံ့ဖျင်းသဖြင့် ဝန်ကြီးချုပ် ဟွန်ဆန်အပါအဝင် ငွေကြေးတတ်နိုင်သူများသည် ထိုင်းနှင့် အခြားသော အိမ်နီးချင်းနိုင်ငံများသို့ သွားရောက်ကာ ဆေးကုသမှု၊ ကျန်းမာရေး စောင့်ရှောက်မှုများ ခံယူလျက်ရှိသည်။
မင်းသား ရာနာရီဒက်ဟ်သည် ဘုရင် နိုရိုဒမ် ဆီဟာမိုနီ၏ ဝမ်းကွဲညီအစ်ကိုတော်စပ်သူလည်း ဖြစ်ပြီး လာမည့်လ အထွေထွေရွေးကောက်ပွဲတွင် ဝင်ပြိုင်ရန် နိုင်ငံရေးပါတီတစ်ခုကို ဦးဆောင်နေသူလည်း ဖြစ်သည်။ ပြီးခဲ့သည့်နှစ်က ကမ္ဘောဒီးယား ကယ်ဆယ်ရေး ပါတီ (စီအင်န်အာပီ) ဖျက်သိမ်းခံခဲ့ရပြီး ပါတီခေါင်းဆောင်ကိုလည်း နိုင်ငံတော်သစ္စာဖောက်မှုဖြင့် စွပ်စွဲပြစ်တင်ခဲ့သည်။ ဝန်ကြီးချုပ် ဟွန်ဆန်သည် နိုင်ငံကို ၃၃ နှစ်ကြာ အုပ်ချုပ်ခဲ့ပြီး တရားရေးစနစ်နှင့် လုံခြုံရေးတပ်ဖွဲ့များကို အသုံးချကာ အတိုက်အခံများ၊ ပြိုင်ဘက်များကို နှိပ်ကွပ်လျက်ရှိသည်ဟု စွပ်စွဲခံထားရသည်။
၁၉၉၃ မှ ၁၉၉၇ ကာလအတွင်း မင်းသား ရာနာရီဒက်ဟ်သည် မစ္စတာ ဟွန်ဆန်နှင့် တွဲဖက်ကာ ဝန်ကြီးချုပ်အဖြစ် ထမ်းဆောင်ခဲ့ဖူးပြီး မစ္စတာ ဟွန်ဆန် ဦးဆောင်သော အာဏာသိမ်းမှုကြောင့် နိုင်ငံရေး အဆုံးသတ်ခဲ့ရသည်။ ၂၀၁၅ ခုနှစ်တွင် မစ္စတာ ဟွန်ဆန်နှင့် နားလည်မှု ပြန်လည်ရရှိကာ နိုင်ငံရေးလောကထဲသို့ ပြန်လည်ဝင်ရောက်လာခဲ့သည်။
ဒီဇယ်မီးခိုးထွက်နှုန်းလိမ်ညာမှုဖြင့် ဗောက်စ်ဝက်ဂွန် ကားလုပ်ငန်းကို ဂျာမနီ ယူရိုသန်းတစ်ထောင် ဒဏ်ရိုက်
"

	ဒီဇယ်ကားများမှ ကားမီးခိုးထွက်နှုန်းကိုလိမ်လည်ပြသသည့် ဆော့ဖ်ဝဲကိုကားများထဲထည့်သွင်းခဲ့မှုဖြင့် ဗောက်စ်ဝက်ဂွန် (ဖော့စ်ဗာဂန်) ကားလုပ်ငန်းကိုဂျာမနီတရားရုံးကဒဏ်ကြေးယူရိုသန်းတစ်ထောင်ရိုက်လိုက်ကြောင်းသိရသည်။
"
၂၀ဝ၇ မှ ၂၀၁၅ ခုနှစ်အကြားဗောက်စ်ဝက်ဂွန်သည် ကားမီးခိုးထွက်နှုန်းလိမ်လည်ပြသသည့် ဆော့ဖ်ဝဲထည့်သွင်းထားသောကားစီးရေ ၁၀ သန်းကျော် ရောင်းချခဲ့ကြောင်းဘရွန့်ဘက် တရားရုံးက ဆုံးဖြတ်ခဲ့သည်။ တရားရုံးဆုံးဖြတ်ချက်ကိုအယူခံဝင်မည်မဟုတ်ကြောင်း၊ ဒီဇယ်မီးခိုးထွက်နှုန်းလိမ်ညာခဲ့မှုတွင် ၎င်းတို့၌ တာဝန်ရှိသည်ကိုဝန်ခံကြောင်းဖြင့် ဗောက်စ်ဝက်ဂွန်ကထုတ်ပြန်ပြောကြားသည်။
ယခုဒဏ်ကြေးသည် ဂျာမနီတရားရုံးကကုမ္ပဏီတစ်ခုအပေါ် ချမှတ်သည့် စံချိန်တင် အများဆုံးဒဏ်ကြေးလည်း ဖြစ်သည်။ ဒဏ်ကြေးကိုကျေကျေနပ်နပ် လက်ခံခြင်းဖြင့် ဗောက်စ်ဝက်ဂွန်သည် ဒီဇယ်မီးခိုးအရှုပ်တော်ပုံတွင် မိမိယူရမည့် တာဝန်ကိုကျေပြွန်စွာယူလိုက်ခြင်းဖြစ်ကြောင်းဗောက်စ်ဝက်ဂွန် အမှုဆောင်အရာရှိချုပ် ဟားဘတ် ဒိုင်ယက်စ်ကပြောသည်။
ဗောက်စ်ဝက်ဂွန်သည် အမေရိကန်နိုင်ငံတွင်လည်းအလားတူအမှုဖြင့် ရာဇဝတ်မှုဒဏ်ကြေးဒေါ်လာသန်း ၄၃၀ဝ ကျော်ထိပေးဆောင်ရန် သဘောတူထားပြီးဖြစ်သည်။ အမေရိကန်တွင် အခြားသောသဘာဝပတ်ဝန်းကျင်ဆိုင်ရာလျော်ကြေးများပါ ထည့်ပေါင်းလျှင် ဗောက်စ်ဝက်ဂွန်သည် ယူရိုသန်း နှစ်သောင်းကျော်ထိပေးဆောင်ရဖွယ်ရှိသည်။ အမေရိကန်တွင် ကားများ ပြန်လည်ပြုပြင်ပေးရန်နှင့် ပြန်လည်ဝယ်ယူရန်၊ လေထုညစ်ညမ်းမှု ဒဏ်ကြေး၊ လျော်ကြေးစသည်များအတွက် ဗောက်စ်ဝက်ဂွန်သည် ဒေါ်လာသန်းသုံးသောင်းထိ သီးသန့်ဖယ်ထားပြီးဖြစ် ကြောင်းလည်းသိရသည်။
၂၀၁၅ စက်တင်ဘာတွင် ဗောက်စ်ဝက်ဂွန် မီးခိုးထွက်နှုန်းလိမ်လည်မှုအရှုပ်တော်ပုံပေါ်ပေါက်ခဲ့ပြီးအမေရိကန်တွင် ထိုသို့ လိမ်လည်ဆော့ဖ်ဝဲထည့်သွင်းထားသည့် ကားစီးရေခြောက်သိန်းရောင်းချခဲ့ကာ၊ ကမ္ဘာတစ်ဝန်းတွင်မူစီးရေ ၁၁ သန်းနီးပါးထိရောင်းချခဲ့ကြောင်းစာရင်းများအရသိရသည်။
“ ညောင်ဦးမြို့ ၊ ဟုမ္မလင်းမြို့ နှင့် ကျောက်တော်မြို့တို့တွင် စိုးရိမ်ရေမှတ်များ ရောက်မည် “
"

	လေးမြို့မြစ်ရေသည် မြောက်ဦးမြို့တွင် ယင်းမြို့၏စိုးရိမ်ရေမှတ်အောက် ပေဝက်ခန့်တွင် ရောက်ရှိနေပြီး အဆိုပါမြစ်ရေသည် နောက် (၁) ရက်အတွင်း ယင်းမြို့၏စိုးရိမ်ရေမှတ်သို့ ကျော်လွန်ရောက်ရှိနိုင်သည်ဟု မိုးလေဝသနှင့်ဇလဗေဒညွှန်ကြားမှုဦးစီးဌာနက ထုတ်ပြန်ထားသည်။
"
အလားတူ ချင်းတွင်းမြစ်ရေသည် ဟုမ္မလင်းမြို့တွင် ယင်းမြို့၏စိုးရိမ်ရေမှတ်အောက် (၅)ပေခန့်တွင် ရောက်ရှိနေပြီး အဆိုပါမြစ်ရေ သည် နောက် (၂)ရက်အတွင်း ယင်းမြို့၏စိုးရိမ်ရေမှတ် သို့ ရောက်ရှိနိုင်ကြောင်း ၊ ကုလားတန်မြစ်ရေသည် ကျောက်တော်မြို့တွင် ယင်းမြို့၏စိုးရိမ်ရေမှတ် အောက် (၂)ပေခန့်တွင် ရောက်ရှိနေပြီး အဆိုပါ မြစ်ရေသည် နောက် (၂)ရက်အတွင်း ယင်းမြို့၏စိုးရိမ်ရေမှတ်သို့ ရောက်ရှိနိုင်ကြောင်း ၊ မိုးလေဝသနှင့်ဇလဗေဒညွှန်ကြားမှုဦးစီးဌာနက ထုတ်ပြန်သည်။
“ ဧရာဝတီမြစ်ရေကိုတော့ စောင့်ကြည့်နေပါတယ် ။ စိုးရိမ်ရေမှတ်ရောက်မယ်ဆိုရင် ထုတ်ပြန်ပေးမှာပါ ။ စစ်တောင်းမြစ်ဆိုရင် စိုးရိမ်ရေမှတ်အောက် ၅ပေလောက်ထိရောက်နေပါပြီ ။ တိုးမြစ်ကိုလည်းစောင့်ကြည့်နေရပါတယ် ။ အဲ့မြစ်ကတော့ ၃ ရက်အတွင်းစိုးရိမ်ရေမှတ်မရောက်နိုင် သေးပါဘူး “ ဟု မိုးလေဝသနှင့်ဇလဗေဒညွှန်ကြားမှုဦးစီးဌာနက မြစ်ရေခန့်မှန်းရေးဌာနခွဲ လက်ထောက်ညွှန်မှူး ဦးဝင်းမော်  ကဇွန် ၁၃ ရက်ကပြောဆိုသည်။
သို့ဖြစ်ပါ၍ မြောက်ဦးမြို့နယ် ၊ ဟုမ္မလင်းမြို့နယ်နှင့် ကျောက်တော်မြို့နယ်အတွင်းရှိ မြစ်ကမ်းအနီးနှင့် မြေနိမ့်ပိုင်း နေထိုင်သူများအနေဖြင့် အထူးသတိပြုနေထိုင်ကြပါရန်  မိုးလေဝသ နှင့်ဇလဗေဒညွှန်ကြားမှုဦးစီးဌာနက ထုတ်ပြန်ထားသည်။
အမျိုးသားရေးဝါဒဆိုသည့် အနာကြီးရောဂါ ဥရောပ၌ ပျံ့နှံ့နေကြောင်း ပြင်သစ်သမ္မတမာခရွန် ပြောဆို
"

	ဥရောပ၌ အမျိုးသားရေးဝါဒနှင့် ရွှေ့ပြောင်းဒုက္ခသည်ဆန့်ကျင်ရေးလှုပ်ရှားမှုများပြင်းထန်လာမှုကို ဥရောပ၌ အမျိုးသားရေးဝါဒဆိုသည့် အနာကြီးရောဂါဖြစ်ပွားနေကြောင်း ပြင်သစ်သမ္မတဧမာနွေလမာခရွန်က ဇွန် ၂၁ ရက်တွင် နှိုင်းယှဉ်ပြောဆိုလိုက်ပြီဖြစ်သည်။
"
ဥရောပရှိ ရွှေ့ပြောင်းအကျပ်အတည်းဖြေရှင်းရေးအတွက် ဥရောပခေါင်းဆောင်များမတွေ့ဆုံမီရက်ပိုင်းအလိုတွင် မာခရွန်က ဘရစ်တနီသို့သွားရောက်စဉ် အထက်ပါအတိုင်းပြောဆိုခဲ့ခြင်းဖြစ်သည်။ ဥရောပသမဂ္ဂဆန့်ကျင်ရေးလှုံ့ဆော်မှုများကို လက်ခံခြင်းမပြုရန် ပြင်သစ်နိုင်ငံသားများအား မာခရွန်က တိုက်တွန်းပြောဆိုခဲ့သည်။
လေးလေးနက်နက်ပြောပါမယ်၊ ဥရောပကို လူအတော်များများက မုန်းနေကြတယ်၊ သူတို့မုန်းနေတာလည်း ကြာလှပေါ့ဗျာ၊ အခုလည်းကြည့်လေ ဥရောပတစ်ဝန်းမှာ အမျိုးသားရောဂါက အနာကြီးရောဂါလိုပျံ့နှံ့နေပြီ၊ ပျံ့နှံ့တယ်ဆိုတာမှာလည်း ဘယ်တော့မှ မဖြစ်နိုင်ဘူးလို့ ထင်ထားတဲ့ နိုင်ငံတွေမှာပဲ ဟု မာခရွန်ကပြောဆိုခဲ့သည်။
ယင်းကဲ့သို့နိုင်ငံများတွင် မဟာမိတ်နိုင်ငံများနှင့် အိမ်နီးချင်းနိုင်ငံများပင်ပါဝင်ပြီး အမျိုးသားရေးဝါဒဆိုင်ရာ ပြင်းထန်သော စကားများကို ပြင်သစ်နိုင်ငံသားများ နေ့စဉ်ကြားသိနေရကြောင်း ၎င်းကပြောဆိုခဲ့သည်။ မာခရွန်က မည်သည့်နိုင်ငံများတွင် အမျိုးသားရေးစိတ်ဓာတ်ပြင်းထန်နေခြင်းကို မပြောဆိုခဲ့သော်လည်း မြေထဲပင်လယ်မှ ကယ်ဆယ်လာပြီး အီတလီကမ်းရိုးတန်းနားသို့ လှေဖြင့် ရောက်ရှိလာသည့် ရွှေ့ပြောင်းများအား အီတလီအစိုးရက လက်မခံခဲ့မှုနှင့်ပတ်သက်၍ လွန်ခဲ့သော ၁၀ ရက်အတွင်း ပြင်သစ်နှင့် အီတလီတို့ကြား အပြန်အလှန်စွပ်စွဲမှုများရှိခဲ့သည်။
အကွားရီးယစ်သင်္ဘောပေါ်၌ လိုုက်ပါလာသည့် ခရီးသည် ၆၂၉ ဦးတို့အား လက်ခံလိုခြင်းမရှိကြောင်း မော်လ်တာက ပြောဆိုခဲ့ပြီးနောက် ယင်းရွှေ့ပြောင်းများအား စပိန်က လက်ခံခဲ့သည်။ အီတလီ၏ လက်ယာစွန်းပြည်ထဲရေးဝန်ကြီး မတ်တီယိုဆယ်လ်ဗီနီက အကွားရီးယပ်စ်အား ကမ်းကပ်ခွင့်ပင်မပေးခဲ့ချေ။
မာခရွန်ဟာ အခြားလူတွေကိုစော်ကားတာကိုရပ်ပြီး စေတနာကောင်းတွေရှိကြောင်း ပါးစပ်ကပြောနေတာကို လက်တွေ့ကျင့်သုံးတဲ့အနေနဲ့ မကြာသေးမီနှစ်တွေမှာ အီတလီက လက်ခံခဲ့တဲ့ ရွှေ့ပြောင်းထောင်ပေါင်းများစွာကို ကြိုဆိုလိုက်မယ်ဆိုရင် အားလုံးအတွက် ကောင်းကျိုးရှိလာမှာဟု ဆယ်လ်ဗီနီက ဝေဖန်ပြောဆိုခဲ့သည်။
၎င်းတို့သည် အနာကြီးရောဂါသည် လူပြိန်းကြိုက်ဝါဒကို ကိုင်စွဲသူများဖြစ်နိုင်သော်လည်း ဆိပ်ကမ်းများကိုဖွင့်ပေးသူများထံမှသာ စေတနာကောင်းဆိုသည်ကို သင်ယူပါကြောင်း ၎င်းက တုံ့ပြန်ပြောဆိုခဲ့သည်။
ရွှေကျောင်းပြုပြင်ရန် အမေရိကန်ဒေါ်လာ ၁ ဒသမ ၅ သန်းကျော် ခန့်မှန်း
"

	မန္တလေးမြို့ရှိ နိုင်ငံခြားခရီးသွားဧည့်သည်များ စိတ်ဝင်တစားလာရောက်လည်ပတ်လျက်ရှိသော ရွှေနန်းတော်ကျောင်းကြီးအား ပြုပြင်ထိန်းသိမ်းမှုအတွက် စုစုပေါင်းအမေရိကန်ဒေါ်လာ ၁ ဒသမ ၅သန်းမှ ၁ ဒသမ ၇ သန်းအထိ ကုန်ကျနိုင်ပြီး ပြည်တွင်း၊ ပြည်ပအလှူရှင်များနဲ့ ချိတ်ဆက်၍ ဆက်လက် ဆောင်ရွက်သွားမည်ဖြစ်ကြောင်း World Monuments Fund ပရောဂျက်ဒါရိုက်တာ Mr Jeffery Allen က ယခုလ ၆ ရက်တွင် ပြောသည်။
"
ရွှေကျောင်းပြုပြင်ထိန်းသိမ်းခြင်းလုပ်ငန်းများကို ၂ဝ၁၄ ခုနှစ်အတွင်းက စတင်ပြီး အမေရိကန် သံအမတ်ကြီးများ ရန်ပုံငွေဖြင့် World Monuments Fund နှင့် ရှေးဟောင်းသုတေသနနှင့် အမျိုးသားပြတိုက်တို့ ပူးပေါင်းဆောင်ရွက်နေခြင်းဖြစ်သည်။
''ဘယ်လောက်အထိ ပြုပြင်ချင်သလဲဆိုတဲ့ အပေါ်မှာ မူတည်ပြီးတော့ ကုန်ကျစရိတ်က ရှိနေမှာပေါ့။ ပထမက အမေရိကန်အစိုးရက ချထားပေးတဲ့ ရန်ပုံငွေနဲ့ လုပ်တယ်။ အဆောက်အအုံရဲ့ အနောက်ဘက်ခြမ်းနဲ့ တောင်ဖက်ခြမ်းရဲ့ ဝရန်တာတွေကို ပြုပြင်ထိန်းသိမ်းတယ်။ လှေကားကို ပြန်ထိန်းသိမ်းတာပေါ့။ ရွှေကျောင်းရဲ့ အဓိက ပြဿနာက ရေကြောင့်ဖြစ်နေတယ်။ ရွှေကျောင်းဝန်းကျင်မှာ ရေစီးရေလာကောင်းမွန်အောင် လုပ်ထားပြီးသွားပြီး ရန်ပုံငွေရရင်တော့ အရှေ့ဘက်နဲ့ မြောက်ဘက်ကိုပါ လုပ်ဖို့ ရှိတယ်''ဟု ၎င်းက ပြောသည်။
ရွှေကျောင်းအား ပြုပြင်ထိန်းသိမ်းရာတွင် တိုင်လုံးများ အစားထိုးခြင်းနှင့်ပတ်သက်ပြီး ရှေးဟောင်းသုတေသနနှင့် အမျိုးသားပြတိုက်ဦးစီးဌာနနှင့် ပြုပြင်ထိန်းသိမ်းမှု ဆောင်ရွက်နေသော World Monuments Fund တို့ကြား သဘောထား ကွဲလွဲချက်များရှိခဲ့ပြီးလက်ရှိတွင် ပြေလည်မှုရရှိထားကာ ပြုပြင်ထိန်းသိမ်းခြင်းလုပ်ငန်းများကို ဆက်လက်ဆောင်ရွက်သွားမည်ဖြစ်သည်။
ရွှေကျောင်းပြုပြင်ထိန်းသိမ်းရန်အတွက် အမေရိကန် သံအမတ်ကြီးများ ရန်ပုံငွေဖြင့် အမေရိကန်သံရုံးက ၂ဝ၁၄ ခုနှစ်တွင် ပထမအကြိမ်ဒေါ်လာ ငါးသိန်းကူညီပေးထားခြင်းဖြစ်ကာ ၂ဝ၁၆ ခုနှစ်၊ အောက်တိုဘာလတွင် ဒေါ်လာသုံးသိန်း ထပ်မံထောက်ပံ့ပေးခဲ့ပြီး ပထမအကြိမ်ထောက်ပံ့ငွေဖြင့် ပြုပြင်ထိန်းသိမ်းခြင်းပြုရန်အတွက် သုတေသနလုပ်ခြင်းများ၊ ကုန်းဘောင်ခေတ်လက်ရာများကို လေဆာစကင်နာဖတ်ခြင်းများ၊ ရွှေကျောင်းဝန်းကျင် ရေစီးရေလာ ကောင်းမွန်အောင်ဆောင်ရွက်ခြင်းများ၊ ရွှေကျောင်း အနောက်ဘက် ပြုပြင်ထိန်းသိမ်းခြင်းများကို နိုင်ငံခြားပညာရှင်များဖြင့် ပူးပေါင်းဆောင်ရွက်ခဲ့သည်။
''တိုင်းအစိုးရဘက်ကလည်း ပါဝင်ကူညီလာတဲ့အတွက် ပိုပြီးတော့အားရှိသွားတာပေါ့။ ကျွန်တော်တို့ ရှေ့ဆက်လုပ်ဖို့ပဲ ရှိပါတယ်။ရွှေကျောင်းက တိုင်သုံးတိုင်ကိုတော့ အသစ်လဲလိုက်ရတယ်။ မကြာခင်မှာ တောင်ဘက်က တိုင်လုံးတွေကို စစ်ဆေးသွားမယ်။ ဝရန်တာမှာ မရှိတော့တဲ့ ကုန်းဘောင်ခေတ်က လက်ရာတွေကို ပန်းပုပညာရှင်တွေနဲ့တိုင်ပင်ပြီး ပြန်လုပ်ဖို့ရှိတယ်''ဟု Mr Allen က ပြောသည်။
ရွှေနန်းတော်ကျောင်း၏ အတွင်းအပြင် တိုင်လုံးများကို ရွှေပိန်းချထားခြင်းဖြစ်ကာ လက်ရှိအချိန်တွင် လာရောက် လည်ပတ်သူများကစည်းကမ်းမဲ့စွာ ကိုင်တွယ်ခြင်းများကြောင့် ရွှေရောင်များ ကင်းမဲ့ပြီးပျက်စီးလျက်ရှိကြောင်း၊ တိုင်လုံးများပေါ်သို့ မိုးရေထိမှန်၍ ချစားခြင်း၊ ဆွေးခြင်းများ ဖြစ်ပေါ်စေကြောင်း၊ ပူပြင်းလှသည့် ရာသီဥတုကြောင့်ရွှေကျောင်းရှိ ဗိသုကာအနုပညာများ၊ တိုင်များ၊ ကြမ်းခင်းများပျက်စီးစေခြင်းဖြစ်ကြောင်း ရွှေကျောင်းပြုပြင်ရာတွင် ပါဝင်ခဲ့သည့် ပညာရှင်များက ပြောသည်။
''ရှေးဟောင်းဘက်ကတော့ တိုင်လုံးတွေကို အသစ်လဲတာကို လက်မခံဘူး။ အနောက်ဘက်က လုပ်ထားသလို နည်းနည်း မကောင်းတာကို တစ်တိုင်လုံး လဲလိုက်တာ လက်မခံဘူး။ ကျွန်တော့်အမြင်ကတော့ အပေါ်တက်လို့ရရင် တက်ပေါ့။ မရရင်လည်း အောက်နေပတ်ကြည့်ပေါ။ လူတွေ တက်လို့မရလို့ အဟောင်းကို အသစ်လဲတာတော့ မလုပ်သင့်ဘူးပေါ့။ အကုန်လုံး အသစ်ဖြစ်သွားတာတော့ မကြိုက်ဘူးပေါ့''ဟု မြန်မာမှု ပညာရှင် တမ္ပဝတီ ဦးဝင်းမောင်က ပြောသည်။
၂၀၁၈ ခုနှစ် ကမ္ဘာ့ဖလားပြိုင်ပွဲဝင် အုပ်စုပွဲစဉ်များစာရင်း
"
"
ဂွာတီမာလာ မီးတောင်ပေါက်ကွဲမှု ၇၅ ဦး သေဆုံး 
"

	ဂွာတီမာလာ စီးတီး         ဇွန်  ၆ 
	    ဂွာတီလာလာနိ်ုင်ငံတွင် ပြီးခဲ့သည့် သီတင်းပတ်ကုန်ရက်က စတင်ကာ ပေါက်ကွဲနေခဲ့သော ဖူဂိုမီးတောင်ကြောင့် ၇၅ ဦး သေဆုံးကာ ၁၉၂ ဦးထိ ပျောက်ဆုံးနေကြောင်း အာဏာပိုင်များက ထုတ်ပြန်ချက်အရ သိရသည်။ 
"
မီးတောင် ဆင်ခြေလျောတစ်လျှောက်ရှိ ရွာများသည် မီးတောင်ပြာမှုန့်များ၊ ချော်များ၊ ရွှံ့များဖြင့် ဖုံးလွှမ်းခံခဲ့ရသည်။ ဇွန် ၅ ရက်ကမီးတောင်မှ ဓာတ်ငွေ့နှင့် ချော်ကျောက်များ ထပ်မံမှုတ်ထုတ်ကာ မီးတောင်တောင်ဘက်ခြမ်းမှ စီးကျလာသဖြင့် ကယ်ဆယ်ရေး လုပ်ငန်းများ ရပ်ဆိုင်းထားခဲ့ရသည်။ မီးတောင်ဝန်းကျင်ဒေသမှ လူ ၁ ဒသမ ၇ သန်းကျော်ကို သက်ရောက်ခဲ့ပြီး မီးတောင်နှင့် အနီးဆုံးကျေးရွာများရှိ လူ ၃၀ဝ၀ ကျော်ကို အရေးပေါ် နေရာရွှေ့ပြောင်းပေးခဲ့ရသည်။
ဇွန် ၃ ရက်က မီးတောင်ပေါက်ကွဲကာ ပြာမှုန့်များသည် လေထုထဲ ၁၀ ကီလိုမီတာခန့်ထိ ရောက်ရှိခဲ့ပြီးနောက် မီးတောင်ကျွမ်းကျင်သူများက မီးတောင်သည် နောက်ထပ် အကြီးစား ပေါက်ကွဲမှုမျိုး လောလောလတ်လတ်တွင် ဖြစ်နိုင်ဖွယ်မရှိကြောင်း ကြေညာခဲ့ပြီးနောက်တွင် ဇွန် ၅ ရက်၌ ထပ်မံပေါက်ကွဲသဖြင့် ပြည်သူအများစုသည် အံ့သြတုန်လှုပ်ခဲ့ရသည်။
နောက်ထပ် ရက်အနည်းငယ်အတွင်း အကြီးစား ပေါက်ကွဲမှုမျိုး ထပ်မံရှိနိုင်ဟု ဂွာတီမာလာ ငလျင်သိပ္ပံ အကြီးအကဲ အက်ဒီ  ဆန်ချက်က ဇွန် ၃ ရက်တွင် ပြောကြားခဲ့ခြင်းဖြစ်သည်။ မီးတောင်ပေါက်ကွဲနိုင်ခြေ ရှိသဖြင့် အနီးနားဒေသခံများကို အရေးပေါ် ရွှေ့ပြောင်းရေး သင်တန်းများ ပေးထားသော်လည်း မီးတောင်သည် ဇွန် ၃ ရက်တွင် ကြိုတင်လက္ခဏာများ မပြသဘဲ ရုတ်တရက် ပေါက်ကွဲခဲ့သဖြင့် ကယ်ဆယ်ရွှေ့ပြောင်းရေးများ အခက်တွေ့ခဲ့ရကြောင်းလည်း သိရသည်။
မီးတောင်မှစီးထွက်သော ချော်ကျောက်စီးကြောင်းသည် အပူချိန် ၂၀ဝ မှ ၇၀ဝ ဒီဂရီထိ ရှိခဲ့ကြောင်းလည်း သိရသည်။
ကုလသမဂ္ဂအထွေထွေညီလာခံဥက္ကဋ္ဌသစ် အမျိုးသမီးတစ်ဦးဖြစ်လာမည်
"

	ကုလသမဂ္ဂ ဇွန် ၅
	ကုလသမဂ္ဂအထွေထွေညီလာခံ၏ဥက္ကဋ္ဌသစ်သည် အမျိုးသမီးတစ်ဦးသာဖြစ်ရမည်ဖြစ်ကြောင်း ကုလသမဂ္ဂသံတမန်များက ပြောဆိုခဲ့သည်။
"
အမျိုးသမီးတစ်ဦးကိုသာ ဥက္ကဋ္ဌအဖြစ်ရွေးချယ်လိုက်ပါက ကုလသမဂ္ဂ၏ ၇၃ နှစ်ကြာ သက်တမ်းအတွင်း စတုတ္ထမြောက် အမျိုးသမီးဖြစ်လာမည်ဖြစ်သည်။ အထွေထွေညီလာခံဥက္ကဋ္ဌကို စာဖြင့်ရေးသားအတည်မပြုထားသော်လည်း ဒေသအလိုက် အလှည့်ကျရွေးချယ်နေသည်။ ယခုနှစ်တွင် လက်တင်အမေရိကနှင့် ကရစ်ဘီယံဒေသမှ ရွေးချယ်ရမည်ဖြစ်သည်။ ဥက္ကဋ္ဌသစ်သည် စက်တင်ဘာမှစ၍ တာဝန်ထမ်းဆောင်ရမည်ဖြစ်သည်။
အစဉ်အလာအရ ကုလသမဂ္ဂ၏ဒေသဆိုင်ရာအဖွဲ့အစည်းများသည် ကိုယ်စားလှယ်လောင်းတစ်ဦးကိုသာ အမည်စာရင်းတင်သွင်းပြီး ညီလာခံကလည်း ၎င်းကို ရွေးချယ်လေ့ရှိခဲ့သည်။ ယခုနှစ်တွင်မူ လက်တင်အမေရိကနိုင်ငံသားများသည် ကိုယ်စားလှယ်လောင်းတစ်ဦးတည်းကို သဘောမတူနိုင်သောကြောင့် ဥက္ကဋ္ဌနေရာအတွက် ယှဉ်ပြိုင်မှုရှိနေပြီဖြစ်ပြီး ယင်းယှဉ်ပြိုင်မှုသည် ၁၉၉၁ ခုနှစ်မှစ၍ ပထမဆုံးအကြိမ်ယှဉ်ပြိုင်မှုဖြစ်သည်။
ယင်းကြောင့် အထွေထွေညီလာခံသည် ကုလသမဂ္ဂဆိုင်ရာ ဟွန်ဒူရပ်စ်သံအမတ်ကြီး မေရီအဲလစ်ဇဘက်သ်ဖလော်စ်ဖလိတ် နှင့် အီကွေဒေါနိုင်ငံခြားရေးဝန်ကြီး မေရီယာဖာနန်ဒါအီစပီနိုဆာဂါဆဲစ်တို့အနက် တစ်ဦးဦးကို မဲပေးရွေးချယ်မည်ဖြစ်သည်။ မဲရလဒ်ကို ဇွန် ၆ ရက်တွင် သိရှိရမည်ဖြစ်သည်။
အထွေထွေညီလာခံဥက္ကဋ္ဌရာထူးသည် အဆောင်အယောင်သဘောသာရှိသော်လည်း ဂုဏ်ရှိသော နေရာတစ်ခုလည်းဖြစ်သည်။ အထွေထွေညီလာခံသည် ကုလသမဂ္ဂအသုံးစရိတ်အပေါ် ထိန်းချုပ်နိုင်စွမ်းရှိပြီ စာချုပ်များချုပ်ဆိုကာ ဥပဒေကြောင်းအရ သက်ရောက်မှုမရှိသော်လည်း တစ်ကမ္ဘာလုံး၏အမြင်ကိုထင်ဟပ်သည့် ဆုံးဖြတ်ချက်များကို ချမှတ်ခွင့်ရှိနေသည်။ အထွေထွေညီလာခံသည် နိုင်ငံကြီးငယ်မရွေး အမြင်များကိုတင်ပြခွင့်ရရှိသည့် နေရာလည်းဖြစ်သည်။
ယခုနှစ်တွင် လက်ရှိဥက္ကဋ္ဌ ဆလိုဗေးနီးယားနိုင်ငံခြားရေးဝန်ကြီး မီရောဆလပ်လာဆက်သည် နည်းလမ်းသစ်တစ်ခုကိုကျင့်သုံးရန် ဆုံးဖြတ်ခဲ့သည်။ လာဆက်သည် ကိုယ်စားလှယ်လောင်းနှစ်ဦးကို အဖွဲ့ဝင်နိုင်ငံများရှေ့သို့ ဖိတ်ခေါ်ပြီး ဥက္ကဋ္ဌတစ်ဦးအတွက် ရှေ့ရေးအမြင်များကိုတင်ပြစေမည်ဖြစ်ကာ သံတမန်များနှင့် အရပ်ဘက်လူ့အဖွဲ့အစည်းများ၏မေးခွန်းများကိုလည်း ဖြေဆိုစေမည်ဖြစ်သည်။
ဘဏ္ဍာငွေတောင်းခံသည့်အခါ ဌာနလိုအပ်ချက်ထက် ပြည်သူလိုအပ်ချက် ဦးစားပေးသင့်ဟု ရန်ကုန်တိုင်းဒေသကြီး လွှတ်တော်ကိုယ်စားလှယ် ပြောဆို
"

	ရန်ကုန်တိုင်းအတွက် ဘဏ္ဍာငွေများတောင်းခံသည့်အခါတွင် ဌာနလိုအပ်ချက်ထက် ပြည်သူလိုအပ်ချက်ကို ဦးစားပေးစေ လိုကြောင်း အင်းစိန်မြို့နယ် မဲဆန္ဒနယ်အမှတ်(၂) တိုင်းဒေသ ကြီးလွှတ်တော်ကိုယ်စားလှယ် ဦးဝေဖြိုးဟန်က မေ ၃၁ ရက်၌ ပြုလုပ်သည့် ရန်ကုန်တိုင်းဒေသကြီး လွှတ်တော်အစည်းအဝေး၌ ပြောဆိုသည်။
"
၂၀၁၈-၂၀၁၉ ဘဏ္ဍာနှစ် ရန်ကုန်တိုင်းဒေသကြီး၏ အရ အသုံး ခန့်မှန်းခြေငွေစာရင်းလျာထားချက်နှင့်ပတ်သက်ပြီး လွှတ်တော်ကိုယ်စားလှယ်များက ဆွေးနွေးရာတွင် ယင်းသို့ ထည့်သွင်းဆွေးနွေးခဲ့ခြင်းဖြစ်သည်။
"""ပြည်သူရဲ့လိုအပ်ချက်ဖြစ်တဲ့ လမ်းတွေလိုအပ်တယ်၊ မီးတွေလိုအပ်တယ်၊ မြောင်းလိုအပ်ချက်တွေကို ဘတ်ဂျက် ထဲမှာထည့်ပြီး တောင်းတယ်။ တောင်းတဲ့အခါမှာ ဌာနလိုအပ် ချက်ဆိုတာနဲ့ယှဉ်လိုက်တဲ့အခါ ဌာနက သူ့လိုအပ်ချက်တွေက ဘတ်ဂျက်မှာ အရမ်းသုံးထားတာရှိတယ်။ ဌာနက လိုလို့သုံးထား တဲ့ဟာက များပြီးတော့ ပြည်သူလူထုက လိုအပ်တော့ အထိုက် အလျောက်ပဲပါလာတာရှိတယ်။ တချို့က ငွေမလောက်လို့။ အင်းစိန်မြို့နယ် ခန်းမဆိုရင် ဘတ်ဂျက်ထဲထည့်ပေးပါလို့ဆိုပေ မယ့် ပြည်သူလိုအပ်ချက်လုပ်ပေးရမယ့်ဟာကို မလုပ်ပေးဘဲနဲ့ ဌာနရဲ့လိုအပ်ချက်တွေကိုတော့ အများကြီးပေးထားတယ်။ ဒါမျိုး တွေက မဖြစ်သင့်ဘူး။ လုပ်သင့်လုပ်ထိုက်တာကိုလည်း ပေးပါ၊ ပေးသင့်ပေးထိုက်တာကိုလည်း ပေးပါ""ဟု ၎င်းက ဆက်လက် ပြောဆိုသည်။"
အလားတူ ဘဏ္ဍာငွေခွဲဝေလျာထားရာတွင်လည်း မြို့နယ် များကို ညီညီမျှမျှဖြစ်စေချင်ပြီး တကယ်လိုအပ်သောမြို့နယ် များအတွက် တကယ်ပေးချင်ကြောင်း၊ တချို့မြို့နယ်များက ဘဏ္ဍာငွေများနေပြီး တချို့မြို့နယ်များ၌နည်းနေသဖြင့် ကိုယ် စားလှယ်အချင်းချင်းကြား မည်သူကပြည်သူ့လိုအပ်ချက်ကို ပိုလုပ်နိုင်သည်၊ မည်သူကမလုပ်နိုင်ဘူး စသည်ဖြင့် ဖြစ်ပေါ် နေကြောင်း ၎င်းက ထောက်ပြခဲ့သည်။
၀န်ကြီးဟောင်းဦးကျော်ဝင်းကို တိုင်ကြားသည့် တိုင်တန်းချက်မှာ အားပျော့ပြီး အဂတိလိုက်စားမှုတိုက်ဖျက်ရေးဥပဒေနှင့် ငြိစွန်းမှုမရှိသဖြင့် အရေးယူဆောင်ရွက်၍ မရခြင်းဖြစ်သည်ဟု ကော်မရှင်ဥက္ကဌ ပြောကြား
"

	စီမံကိန်းနှင့်ဘဏ္ဍာရေးဝန်ကြီးဟောင်းဦးကျော်ဝင်း တွင် အပြစ်မရှိဟု ပြောဆိုခြင်းမဟုတ်ဘဲ တိုင်ကြားသည့် တိုင်တန်းချက်မှာ အားပျော့ပြီး အဂတိလိုက်စားမှုတိုက်ဖျက်ရေးဥပဒေနှင့် ငြိစွန်းမှုမရှိသဖြင့် အရေးယူဆောင်ရွက်၍ မရခြင်းဖြစ်သည်ဟု အဂတိလိုက်စားမှုတိုက်ဖျက်ရေး ကော်မရှင် ဥက္ကဌ ဦးအောင်ကြည်က ဇွန် ၉ ရက်တွင် ပြောသည်။
"
နေပြည်တော်ရှိအဂတိလိုက်စားမှုတိုက်ဖျက်ရေးကော်မရှင်ရုံးတွင် ပြုလုပ်သော သတင်းစာရှင်း လင်းပွဲတွင် ပြောကြားခဲ့ခြင်းဖြစ်သည်။
“ကျနော်တို့က အပြစ်မရှိဘူးလို့ ပြောဆိုခြင်းမဟုတ်ပါဘူး။ ကျနော်တို့က တိုင်တန်းချက်မှာဖော်ပြထားတဲ့ တိုင်တန်းချက်ဟာ ကျနော်တို့ ဥပဒေနဲ့ ညိစွန်းဖိုု့အတွက် ခိုင်လုံတဲ့အထောက်အထားမရှိဘူးလို့ ပြောချင်ပါ တယ်။ ဒါကြောင့် ကျနော်တို့က အရေးယူဆောင်ရွက်ခဲ့ခြင်းမရှိတဲ့ သဘောပါ”ဟု၎င်းက ဆိုသည်။
အဂတိလိုက်စားမှုတိုက်ဖျက်ရေးကော်မရှင်အနေဖြင့် တိုင်ကြားလာသည့် တိုင်တန်းချက်အပေါ် မူတည် ဆောင်ရွက်ရခြင်းဖြစ်ကြောင်း၊ ပြည်ထောင်စုဝန်ကြီးတာဝန်မှ အနားယူသွားသူ ဦးကျော်ဝင်းအား တိုင်ကြားခဲ့သည့် အားပျော့သောတိုင်တန်းချက်ကြောင့်လည်း လုပ်ကိုင်ဆောင်ရွက်ရသည့် ဘောင်မှာ ကျဉ်းမြောင်းခဲ့ကြောင်း ဥက္ကဌ ဦးအောင်ကြည်က မီဒီယာများသို့ ဖွင့်ဟ ဖြေကြားခဲ့သည်။
“တိကျခိုင်မာသေချာတဲ့ တိုင်တန်းချက်ဖြစ်စေချင်တယ်။ ကျနော်တို့ကလည်း တိကျခိုင်မာသေချာတဲ့ တိုင်တန်းချက်ရှိလို့ကတော့ နည်းနည်းလေးမှ မျက်နှာလိုက်ခြင်း၊ အခွင့်ရေးပေးခြင်းရှိမှာ မဟုတ်ပါဘူး။ ဘယ်သူ အပေါ်မှာမှ ရှိမှာမဟုတ်ပါဘူး။ တိုင်တန်းချက်က ခိုင်လုံမှုမရှိတဲ့ တိုင်တန်းချက်တွေ ဖြစ်နေရင် ကျနော်တို့ စစ် ဆေးရတာလည်း မကောင်းပါဘူး”ဟု ၎င်းက ဆိုသည်။
ဦးကျော်ဝင်းကို တိုင်ကြားသည့်ကိစ္စအား ရန်ကုန်နှင့် နေပြည်တော်တို့တွင် မေ ၇ ရက်မှ ၂၂ ရက် နေ့အတွင်း တစ်ပြိုင်တည်း စစ်ဆေးခဲ့ပြီး တိုင်ကြားသည့် သတင်းပေးပို့သူ၊ တိုင်ကြားခံရတဲ့သူ၊ သက်သေတွေ စုစုပေါင်း ၂၂ ဦးထိ စစ်ဆေးခဲ့ကြောင်း၊ စစ်ဆေးသည့်အတွင်း အဆင့်မြင့်အရာရှိကြီးများ၊ ဝန်ထမ်းများနှင့် လုပ် ငန်းရှင်ကြီးများလည်း ပါဝင်ကြောင်း၊ တိုင်စာအတွင်း အချက် ၈ ချက်ပါဝင်ပြီး ယင်းအနက် ၃ချက်မှာ လူမှုရေး ကိစ္စများဖြစ်သည့်အတွက် အဂတိလိုက်စားမှုတိုက်ဖျက်ရေးကော်မရှင်နှင့် သက်ဆိုင်မှုမရှိကြောင်း၊ ကျန် ၅ ချက် အနက် ၂ ချက်မှာ ကျူးလွန်မှုရှိပါက သေချာပေါက်အရေးယူနိုင်သည့် ကိစ္စများဖြစ်ကြောင်းဖြင့် အဆိုပါကိစ္စ၏ စုံစမ်းစစ်ဆေးရေးအဖွဲ့ခေါင်းဆောင်၊ အဂတိလိုက်စားမှုတိုက်ဖျက်ရေးကော်မရှင် အဖွဲ့ဝင် ဦးစိုးတင့်က သတင်းစာရှင်းလင်းပွဲတွင်ပြောသည်။
“အဲဒီ ၂ ချက်ထဲမှာ ငွေကြေး ခဝါချလို့ဆိုတဲ့အကြောင်း တိုင်တန်းချက်နဲ့ မြန်မာ့ လယ်ယာ ဖွံ့ဖြိုးရေးဘဏ်ကို စီမံကိန်းနဲ့ ဘဏ္ဍာရေး ဝန် ကြီးဌာနအောက်ကို ထည့်သွင်းဖွဲ့စည်းခွင့်ပေးတယ်ဆိုတဲ့ ကိစ္စရပ် ဖြစ်ပါတယ်။ အဲဒီ ၂ ချက်ထဲက ပထမ အချက်ဖြစ်တဲ့ ငွေကြေး ခဝါချ ကြောင်း တိုင်ကြားချက်နဲ့ ပတ်သက်ပြီး ပုဂ္ဂလိကဘဏ်တစ်ခုရဲ့ မတည်ရင်းနှီးငွေဟာ ငွေကြေး ခဝါချမှု ဥပဒေနဲ့ ညှိစွန်းနေပါတယ် ဆိုတဲ့ တိုင်ကြားချက် ဖြစ်ပါတယ်။ အဲဒီ တိုင်ကြားချက်ကလည်း ငွေကြေးခဝါချမှု တိ်ုက်ဖျက်ရေး ဥပဒေနဲ့ ညှိစွန်းခြင်း ရှိ၊ မရှိ၊ နိုင်ငံတော်ကို အခွန်ပေးဆောင်ရန် ကျန်၊ မကျန်ဆိုတဲ့ ကိစ္စတွေကို မြန်မာနိုင်ငံတော် ဗဟိုဘဏ်ကလည်း လုပ်ထုံး၊ လုပ်နည်းတွေနဲ့အညီ သက်ဆိ်ုင်ရာ ပြည်ထဲရေး ဝန်ကြီးဌာန၊ စီမံကိန်းနဲ့ ဘဏ္ဍာရေး ဝန်ကြီးဌာနတွေကို အကြောင်းကြားပြီး ပေးပို့ စိစစ်စေပြီးတော့မှ အဲဒီ ဝန်ကြီးဌာနတွေရဲ့ ပြန်ကြားချက်အပေါ်မှာ မူတည်ပြီးတော့ ၂၀၁၅ ခုနှစ်၊ နိုဝင်ဘာ ၁၇ ရက် ရက်စွဲနဲ့ ဘဏ်လိုင်စင် ထုတ်ပေးခဲ့တာ ဖြစ်ပါတယ်။ အဲဒီကာလကို ကြည့်မယ်ဆိုရင် ဦးကျော်ဝင်း တာဝန်မယူခင်က ဖြစ်တယ်ဆိုတဲ့အကြောင်း စိစစ်တွေ့ရှိခဲ့ပါတယ်။
ဒုတိယအချက်ဖြစ်တဲ့ မြန်မာ့လယ်ယာ ဖွံ့ဖြိုးရေးဘဏ်ကို လယ်/ဆည် ဝန်ကြီးဌာနလက်အောက်ကနေ စီမံ/ဘဏ္ဍာ ဝန်ကြီးဌာနလက် အောက်ကို သွတ်သွင်းဖွဲ့စည်းခွင့် ပြုခဲ့တဲ့ကိစ္စ၊ အရင်အစိုးရလက်ထက်က ဆောင်ရွက်ခဲ့။ အခုလက်ရှိ အစိုးရလက်ထက် ဆက်လက် ဆောင်ရွက်ခဲ့။ ဒုဝန်ကြီးတစ်ဦးက ဦးဆောင်ပြီးတော့ ကက်ဘိနက်ကို တင်ပြခဲ့ပါတယ်။ အဲဒါကြောင့် ဒီကိစ္စဟာလည်း မှန်ကန်တဲ့ တိုင်တန်းချက် မဟုတ်ဘူးလို့ ကော်မရှင်အနေနဲ့ ယူဆခဲ့ပါတယ်”ဟု ၎င်းက ဆိုသည်။
ကျန်ရှိနေသည့် အချက် ၃ ချက်အနက် ၂ ချက်မှာ မမှန်မကန်တိုင်တန်းချက်များဖြစ်ပြီး နောက်ဆုံး တိုင်တန်းချက်မှာ ဝန်ကြီးဌာနပေါင်းစုံ လျှပ်တစ်ပြက် ဂေါက်ရိုက်ပြိုင်ပွဲကို စီမံ/ဘဏ္ဍာဝန်ကြီးဌာန အမည်ခံပြီး လုပ်ငန်းရှင်တစ်ဦးက ဆောင်ရွက်ပေးခဲ့သည့် ကိစ္စ ဖြစ်ကြောင်း ဦးစိုးတင့်က ပြောသည်။
“အဲဒီလုပ်ငန်းရှင်က ဝန်ကြီးဌာနရဲ့ ဂေါက်ရိုက်ပြိုင်ပွဲ ကျင်းပတာကိုလက်ခံခဲ့ပါတယ်။ လက်ခံခဲ့ပေမယ့် လုပ်ငန်းရှင်ဆီက အခွင့်အရေးတစ်စုံတစ်ရာ ရယူခဲ့တယ်။ ပေးခဲ့တယ် ဆိုတာကို မပေါ်ပေါက်ပါဘူး။ အဂတိ လိုက်စားမှု တိုက်ဖျက်ရေး ဥပဒေအရ အဂတိလိုက်စားတယ်ဆိုတဲ့ အဓိပ္ပါယ်ဖွင့်ဆိုချက်နဲ့ အကျုံးမဝင်တဲ့အတွက်ကြောင့် ဒါခိုင်လုံတဲ့ အထောက်အထား မရှိဘူးလို့ ဆုံးဖြတ်ခဲ့တာ ဖြစ်ပါတယ်။ အဲဒါတွေကို ကော်မရှင် အစည်းအဝေးတွေကို တင်ပြတဲ့အခါ ဒီအချက်တွေဟာ ခိုင်လုံမှု မရှိဘူးဆိုပြီး တညီတညွှတ်တည်း ဆုံးဖြတ်ခဲ့ တယ်ဆိုတဲ့အကြောင်း ရှင်းလင်းတင်ပြအပ်ပါတယ်”ဟု ၎င်းက ရှင်းလင်းခဲ့သည်။
ဘုရားကျောင်းအတွင်း   ဓားကိုင်သောင်းကျန်းသူ   ဘာလင်ရဲတပ်ဖွဲ့   ပစ်ခတ်ဖမ်းဆီးခဲ့ရ
"

ဘာလင် ဇွန် ၄

	ဂျာမနီနိုင်ငံ ဘာလင်မြို့ ဘုရားကျောင်းအတွင်း လူအများဝတ်ပြုကြသည့် တနင်္ဂနွေ၌ ဓားကိုင်ကာ ဝင်ရောက်သောင်းကျန်းသူတစ်ဦးကို ရဲတပ်ဖွဲ့က ပစ်ခတ်ဖမ်းဆီးခဲ့ရကြောင်း သိရသည်။
"
အသက် (၅၃) နှစ်အရွယ် ဓားကိုင်သောင်းကျန်းသူကို ခြေထောက်ကိုပစ်ဖမ်းလိုက်ရပြီး ရဲတပ်ဖွဲ့ဝင်တစ်ဦးလည်း ဒဏ်ရာရရှိခဲ့သဖြင့် နှစ်ဦးလုံးကို ဆေးရုံတင်ကုသပေးထားရကြောင်း သိရသည်။ ဓားကိုင်သောင်းကျန်းသူသည် စိတ်ပုံမှန်မဟုတ်သည့် လက္ခဏာမျိုးတွေ့ရပြီး  အကြမ်းဖက်မှုကျူးလွန်ရန် ရည်ရွယ်ချက်ဖြင့်ပြုလုပ်သည့် လက္ခဏာမျိုး မတွေ့ရကြောင်း ဘာလင်ရဲတပ်ဖွဲ့က ထုတ်ပြန်ပြောကြားသည်။
ဓားကိုင်သောင်းကျန်းသူသည် သြစတြီးယားလူမျိုးဖြစ်ကြောင်း သိရသည်။ ဓားကိုင်ဆောင်ကာ အော်ဟစ်ပြီး ဘုရားကျောင်း စင်မြင့်ထိပ်သို့ဝင်ရောက်ကာ ခြောက်လှန့်ခဲ့ခြင်းဖြစ်သည်။
ဒေသစံတော်ချိန် ညနေ လေးနာရီခန့်တွင် အခင်းဖြစ်ပွားခြင်းဖြစ်ပြီး ဘုရားကျောင်းအတွင်း လူတစ်ရာခန့်ရှိနေချိန်ဖြစ်သည်။ ဘုရားကျောင်းမှ ဝန်ထမ်းတစ်ဦးက အရေးပေါ်ဖုန်းခေါ်သဖြင့် အနီးဆုံးရဲတပ်ဖွဲ့ဝင်နှစ်ဦးက ဦးဆုံးရောက်ရှိသွားခြင်းဖြစ်သည်။ ဘုရားကျောင်းအတွင်းရှိနေသူများကို ဘေးကင်းရာသို့ ကယ်ထုတ်နိုင်ခဲ့သည်။ အများပြည်သူအနေဖြင့် လိုရာကောက်ချက်ဆွဲကာ အကြောက်ပိုခြင်းမျိုးမဖြစ်ကြဘဲ တည်ငြိမ်စွာနေထိုင်ကြရန် ရဲတပ်ဖွဲ့က ထုတ်ပြန်ထားသည်။
ရဲနှစ်ဦးက ဓားကိုင်ထားသူကို သေနတ်ဖြင့်ချိန်ကာ လက်နက်ချရန် အမိန့်ပေးသော်လည်း လိုက်နာခြင်းမရှိသဖြင့် ဓာတုမှုတ်ဆေးဖြင့် မှုတ်သော်လည်း မထိရောက်သဖြင့် ခြေထောက်ကို သေနတ်နှင့်ပစ်ဖမ်းခဲ့ရကြောင်း သိရသည်။ ပြန်ကန်လာသော ကျည်ဆန်ထိမှန်မှုကြောင့် ရဲတစ်ဦး အနည်းငယ်ဒဏ်ရာရရှိခဲ့သည်။
မျက်မြင်သက်သေများကလည်း ဘုရားကျောင်းအတွင်း ဓားကိုင်သောင်းကျန်းသူသည်  စိတ်ပုံမှန်မဟုတ်သည့် အနေအထားဖြစ်ကြောင်း ပြောသည်။ ဖြစ်စဉ်ကြောင့် ထိတ်လန့်ခဲ့ရသူများကိုလည်း စိတ်ပညာရှင်များက နှစ်သိမ့်အားပေးလျက်ရှိကြောင်း သိရသည်။
အခင်းဖြစ်ပွားသည့် ဘာလင်နာ အမိုးခုံး ၁၉ ရာစု ဘုရားကျောင်းသည် ဘာလင်မြို့တွင် ကမ္ဘာလှည့်ခရီးသည် ဆွဲဆောင်မှုရှိသော နေရာတစ်နေရာလည်းဖြစ်သည်။
အမေရိကန်သို့ ဝင်ခွင့်ရှိသည့် ခိုလှုံသူ အဓိပ္ပာယ်ဖွင့်ဆိုချက်ကို တရားရေးဝန်ကြီးဌာနက ပြင်ဆင်သတ်မှတ်
"

	ဝါရှင်တန်     ဇွန် ၁၂ 
	    အိမ်တွင်းအကြမ်းဖက်ခံရမှု၊ အုပ်စုဖွဲ့ အကြမ်းဖက်ခံရမှုဟူသော အကြောင်းအရာမျိုးကြောင့် အမေရိကန်နိုင်ငံ၌  ခိုလှုံခွင့်မပေးနိုင်ကြောင်းဖြင့် အမေရိကန် ရှေ့နေချုပ်က ထုတ်ပြန်ပြောကြားလိုက်သည်။ 
"
အယ်လ်ဆာဗေဒိုးနိုင်ငံမှ  အမေရိကန်သို့ တရားမဝင် ဝင်ရောက်လာသော အမျိုးသမီးတစ်ဦးကို ခင်ပွန်းသည်က အိမ်တွင်းအကြမ်းဖက်၊ အဓမ္မကျင့်မှုဟူသော အကြောင်းပြချက်ဖြင့် ၂၀၁၆ ခုနှစ်က အမေရိကန်၌  ခိုလှုံခွင့်ပြုခဲ့ခြင်းကို ရှေ့နေချုပ် ဂျက်ဖ် ဆက်ရှင်က ပယ်ချလိုက်ခြင်း ဖြစ်သည်။
နေ့စဉ်လူမှုဘဝတွင်း ကြုံတွေ့နေရသည့် အခက်အခဲမျိုးအတွက် ခိုလှုံခွင့်မပြုနိုင်ကြောင်းဖြင့် ရှေ့နေချုပ်က မှတ်ချက်ပေး ပြောကြားသည်။ ယခုဆုံးဖြတ်ချက်ကြောင့် အမေရိကန်နိုင်ငံတွင်း တရားမဝင် ဝင်ရောက်ပြီးခါမှ ခိုလှုံခွင့် လျှောက်ထားသူ ထောင်ပေါင်းများစွာသည် ပယ်ချခံရဖွယ်ရှိနေသည်။
“ခိုလှုံခွင့်ဆိုတာ သက်ဆိုင်ရာနိုင်ငံ အစိုးရရဲ့ ဖိနှိပ် အနိုင်ကျင့်မှု တစ်မျိုးမျိုးကို ခံနေရသူတွေကိုသာ  ခွင့်ပြုပေးနိုင်ပါတယ်။ အစိုးရနဲ့ တိုက်ရိုက်မသက်ဆိုင်တဲ့ အိမ်တွင်းအကြမ်းဖက်မှုမျိုး၊ အုပ်စုဖွဲ့ အကြမ်းဖက်ခံရခြင်းမျိုးတွေအတွက် အမေရိကန်က ခိုလှုံခွင့် မပြုနိုင်ပါဘူး” ဟု မစ္စတာ ဆက်ရှင်က ဆုံးဖြတ်ချက်တွင် ရေးသားဖော်ပြထားသည်။
ယခု ဆုံးဖြတ်ချက်နှင့် တိုက်ရိုက်ပတ်သက်နေသော အယ်လ်ဆာဗေဒိုးနိုင်ငံသူသည် ၂၀၁၄ ခုနှစ်က အမေရိကန်သို့ တရားမဝင် ဝင်ရောက်ခဲ့ပြီး ဇာတိနိုင်ငံတွင် ခင်ပွန်းဟောင်းက ကိုယ်ရော စိတ်ရော လိင်ပိုင်းအရပါ အနိုင်ကျင့်နှိပ်စက်နေမှုကြောင့် အမေရိကန်တွင် ခိုလှုံခွင့် ရလိုသည်ဟု လျှောက်ထားခဲ့သည်။ ၂၀၁၆ ခုနှစ် ဒီဇင်ဘာတွင် အမေရိကန်လူဝင်မှုကြီးကြပ်ရေး ဘုတ်အဖွဲ့က ထိုအမျိုးသမီးကို ခိုလှုံခွင့် ချထားပေးခဲ့ခြင်း ဖြစ်သည်။
နိုင်ငံ အစိုးရနှင့် တိုက်ရိုက်ပတ်သက်နေသည့် ဖိနှိပ်မှုအတွက်သာ ခိုလှုံခွင့် စဉ်းစားပေးမည်ဖြစ်ကြောင်း၊ တစ်ဦးတစ်ယောက်ချင်းနှင့်သာ  သက်ဆိုင်သော မှုခင်းမျိုး ဖြစ်စဉ်မျိုးအတွက်မူ စဉ်းစားပေးမည်မဟုတ်ကြောင်းဖြင့် ရှေ့နေချုပ် ဆုံးဖြတ်ချက်တွင် ဖော်ပြထားသည်။
ပါလက်စတိုင်းသားပိုင်မြေများ ကျူးကျော်နေထိုင်သူဂျူးများအား အစ္စရေးရဲတပ်ဖွဲ့ နေရာရွှေ့ပြောင်းစေခဲ့
"

	အနောက်ဘက်ကမ်းခြေဒေသရှိ ပါလက် စတိုင်းသားများပိုင်သော မြေများပေါ်တွင် တရားမဝင်ဆောက်လုပ်ထားသော နေအိမ် ၁၅ လုံးတွင်နေထိုင်သည့် ဂျူးလူမျိုးကျူးကျော် သမားများအား အစ္စရေးရဲတပ်ဖွဲ့က ဇွန် ၁၂ ရက်တွင် နေရာရွှေ့ပြောင်းစေခဲ့သည်။
"
ဂျူးလူမျိုး ၅၀ဝ ခန့်သည် နေရာရွှေ့ပြောင်း ရန်လုပ်ဆောင်မှုကို ဆန့်ကျင်ဆန္ဒပြခဲ့ကြပြီး အချို့ကလည်း ရဲတပ်ဖွဲ့ဝင်များအား ကျောက် ခဲများ၊ ပုလင်းများဖြင့်ပစ်ပေါက်ခဲ့ကာ ဒါဇင် ပေါင်းများစွာသည် နေအိမ်များထဲမှမထွက်ဘဲ ပိတ်ဆို့နေထိုင်ခဲ့ကြသည်။  ထိပ်တိုက်ဆုံမှု အတွင်း ရဲတပ်ဖွဲ့ဝင်ခြောက်ဦး ဒဏ်ရာရရှိခဲ့ပြီး ဆန္ဒပြသူသုံးဦးကိုဖမ်းဆီးခဲ့ကြောင်း ရဲတပ်ဖွဲ့၏ပြောခွင့်ရှိသူ မစ်ကီရိုဆန်ဖဲ့ဒ်က ပြောဆိုခဲ့သည်။
နေရာရွှေ့ပြောင်းမှုကို ဆန့်ကျင်သည့်ဆန္ဒ ပြသူများသည် ဂျေရုဆလင်သို့ အဝင်လမ်းကို ပိတ်ဆို့ထားမှုကြောင့် ယာဉ်ကြောပိတ်ဆို့မှုများ ရှိခဲ့သည်။ နေအိမ်အများစုတွင်မူ နေထိုင်သူ များသည် ဆန့်ကျင်မှုမပြုဘဲ ရွှေ့ပြောင်းပေးခဲ့ ကြောင်း ရိုဆန်ဖဲ့ဒ်က ပြောဆိုခဲ့သည်။
ပါလက်စတိုင်းသားများပိုင်မြေများပေါ်၌ တရားမဝင်ဆောက်လုပ်ထားခြင်းဖြစ်သော ကြောင့် ဖယ်ရှားမှုပြုလုပ်ရန် အစ္စရေးတရား လွှတ်တော်ချုပ်က ၂၀၁၆ ခုနှစ်တွင် ညွှန်ကြား ခဲ့ပြီးဖြစ်သည်။
၁၉၆၇ ခုနှစ်စစ်ပွဲတွင် အစ္စရေးသည် အနောက်ဘက်ကမ်းခြေသာမက အရှေ့ဂျေရု ဆလင်ကိုပါ ဂျော်ဒန်လက်ထဲမှသိမ်းယူခဲ့သည်။ ယနေ့တွင်  အဆိုပါဒေသများ၌  ဂျူးလူမျိုး ၆၀ဝ၀ဝ၀ ခန့် ကျူးကျော်နေထိုင်နေသည်။ အနောက်ဘက်ကမ်းခြေ၌ အိမ်ရာများတိုးချဲ့ဆောက်လုပ်နေထိုင်မှုသည် တရားမဝင်သော လုပ်ရပ်ဖြစ်ကြောင်း နိုင်ငံတကာက လက်ခံ ထားသည်။
တရုတ်၌ ပတ်ဝန်းကျင်ထိခိုက်မှုရှိမရှိ ဒေသများစွာသို့   တိုးချဲ့ ချဲ့ထွင်စစ်ဆေးမည်
"

ပေကျင်း ဇွန် ၁ဝ

	သဘာဝပတ်ဝန်းကျင် ထိခိုက်ပျက်စီးမှုရှိမရှိကို မြို့များ၊ ဒေသများသို့ ချဲ့ထွင်မှုပြုလုပ်မည်ဖြစ်ပြီး ယင်းစစ်ဆေးမှုသည် ဇွန်မှလာမည့်နှစ်ဧပြီအထိ ကြာမြင့်မည်ဖြစ်ကြောင်း တရုတ်ဂေဟဗေဒနှင့် သဘာဝပတ်ဝန်းကျင်ဝန်ကြီးဌာန (အမ်အီးအီး) က ဇွန် ၉ ရက် အနှောင်းပိုင်းတွင် ထုတ်ပြန်ခဲ့သည်။
"
ကနဦးတွင် ပေကျင်း၊ တီယန်ကျင်း၊ ဟဲဘေးနှင့် ပတ်ဝန်းကျင်ဒေသများတွင် စစ်ဆေးမှုများပြုလုပ်ခဲ့ရာမှ ယခုနှစ်ဇွန် ၁၁ မှစပြီး ၂ဝ၁၉ ခုနှစ် ဧပြီ ၂၈ ရက်အထိ ရှန်ဟိုင်း၊ ချန်းဆု၊ ကျဲချင်းနှင့် အန်ဟွီခရိုင်များအပါအဝင် ယန်ဇီမြစ်ဝကျွန်းပေါ်ဒေသ၊ နိုင်ငံအနောက် မြောက်ပိုင်းရှိ ရှန်ရှီနှင့် ရှာအန်းရှီခရိုင်များရှိ မြို့ ၁၁ မြို့တို့အထိချဲ့ထွင်ကာ စစ်ဆေးမှုများကို ပြုလုပ်သွားမည်ဖြစ်သည်။ စစ်ဆေးသူ ၁၈ဝဝဝ ဦးနှင့် ထောက်ပံ့ရေးဝန်ထမ်းများပါဝင်သော အဖွဲ့ ၂ဝဝ ကို အဆိုပါဒေသများသို့စေလွှတ်မည်ဖြစ်သည်။
သဘာဝပတ်ဝန်းကျင် မထိခိုက်အောင်လုပ်ဆောင်ရန် တားမြစ်ကန့်သတ်မှုများကြောင့် တရုတ်စီးပွားရေးတိုးတက်မှု ထိခိုက်ခဲ့သည်။ စက်မှု၊ စွမ်းအင်၊ သယ်ယူပို့ဆောင်ရေးနှင့်မြေအသုံးပြုသည့်ကဏ္ဍများတွင် သဘာဝပတ်ဝန်းကျင်ထိခိုက်မှုရှိမရှိကို တိုးမြှင့်စစ်ဆေးမည်ဖြစ်ကြောင်း အမ်အီးအီး၏ထုတ်ပြန်ချက်တွင် ဖော်ပြထားသည်။
ပခုက္ကူ တွင် ဆောက်လက်စအဆောက်အဦမြေစာပုံပြိုကျ  နှစ်ဦးသေဆုံး
"

	ပခုက္ကူ မြို့နယ်တွင် ဟိုတယ်ဆောက်လုပ်ရေးလုပ်ငန်းခွင်၏ ဆောက်လက်စအဆောက်အဦမြေစာပုံ ဇွန် ၁၆ ရက်နံနက်ပိုင်းကပြိုကျမှုကြောင့် အလုပ်သမားအမျိုးသားနှစ်ဦးသေဆုံးခဲ့ကြောင်း ပခုက္ကူ ခရိုင်မီးသတ်တပ်ဖွဲ့စခန်းမှ သိရသည်။
"
ယင်းနေ့ နံနက် ၁၁ နာရီ ၅၀ မိနစ်က ပခုက္ကူ မြို့နယ်  ၁၅ ရပ်ကွက် မြို့ရှောင်လမ်းရှိ ဟိုတယ်ဆောက်လုပ်ရေးလုပ်ငန်းခွင်၌ ဆောက်လက်စအဆောက်အဦ၏ အောက်ခံကျင်းအတွင်း အလုပ်သမားများ အုတ်စီနေစဉ် မြေစာပုံပြိုကျပြီး အလုပ်သမားနှစ်ဦးအပေါ်သို့ ပိမိသွားခဲ့သည်။ထိုသို့ ပိမိမှုအား ပခုက္ကူ ခရိုင်မီးသတ်တပ်ဖွဲ့စခန်းမှ လူနာတင်ယာဉ်တစ်စီး တပ်ဖွဲ့ဝင် ၂၆ ဦးတို့ဖြင့် ရှာဖွေကယ်ဆယ်ရေးလုပ်ငန်းများ ဆောင်ရွက်ခဲ့ရာ မွန်းတည့် ၁၂ နာရီ ၁၅ မိနစ်၌ ပိမိနေသည့် အမျိုးသားနှစ်ဦးအားကယ်ဆယ်နိုင်ခဲ့သည်။
ထို့နောက်  ပခုက္ကူ ပြည်သူ့ဆေးရုံကြီးသို့တင်ပို့စဉ် အမျိုးသားတစ်ဦး သေဆုံးခဲ့ကာ ကျန်တစ်ဦးမှာ ဆေးရုံ၌ဆေးဝါးကုသမှုခံယူနေစဉ်သေဆုံးခဲ့ကြောင်း သိရသည်။
မြန်မာနိုင်ငံ၏ ဈေးကွက်ရှာဖွေရေးစနစ်သည် ပိုမိုအားကောင်းလာပြီး ဒီဂျစ်တယ်စနစ်ပေါ် မှီခိုသည့် စနစ်အဖြစ်အသွင်ပြောင်းလာ
"

ရန်ကုန်၊ ဇွန် ၃ ရက် - မြန်မာနိုင်ငံ၏ ဈေးကွက်ရှာဖွေရေးစနစ်သည် ဒီဂျစ်တယ်စနစ်သို့ ဦးတည်သွားပြီးဖြစ်ပြီး အနာဂတ်တွင် ဒီဂျစ်တယ် မားကက်တင်းနှင့် ပက်သက်သော အလုပ်အကိုင်များကို ပိုမိုခေါ်ယူနိုင်ဖွယ်ရှိကြောင်း JobNet.com.mm မှပြုလုပ်သော Sales & Marketing Career Conference 2018 အတွင်း ပညာရှင်များက ထုတ်ဖော်ပြောဆိုလိုက်ကြသည်။
"
မြန်မာနိုင်ငံ၏ ထိပ်တန်းအလုပ်အကိုင်ရှာဖွေရေး Website တစ်ခုဖြစ်သော
မှကြီးမှူးပြီး
အလုပ်အကိုင်ပြပွဲကြီးကို ၂၀၁၈ ခုနှစ် ၊ ဇွန်လ ၃ ရက်နေ့၊ မနက် (၉) နာရီမှစတင်ကာ ညနေ (၅) နာရီ ထိရန်ကုန်မြို့ အချက်အချာနေရာကောင်းရှိ Rose Garden ဟိုတယ်ကြီးတွင် ကျင်းပပြုလုပ်ခဲ့ပြီး အရောင်းနှင့် မားကတ်တင်းပိုင်းကျွမ်းကျင်သူများက ဒီဂျစ်တယ် မားကက်တင်းစနစ် ပိုမိုအားကောင်းလာဖွယ်ရှိကြောင်း ပြောလိုက်ကြသည်။
“ဒီဂျစ်တယ် မားကတ်တင်းက မြန်မာနိုင်ငံမှာ အားကောင်းလာပါတယ်။ ရှေ့ဆက်ပြီးတော့လည်း ဒီဂျငစ်တယ်မားကတ်တင်းက အလားအကောင်းတွေ ရှိပါတယ်။ ဒီဂျစ်တယ်မားကတ်တင်းဆိုရင် ကြိုတင်ပြင်ဆင်ပြီး လုပ်ဆောင်ရတာတွေလည်း ရှိပါတယ်။ ဒီနေ့ဆွေးနွေးပွဲမှာ အားလုံးက ဒီဂျစ်တယ် မီဒီယာက ဖွံ့ဖြိုးလာပြီးပို အားကောင်းလာတာကို ဆွေးနွေးခဲ့ကြပါတယ်။”ဟု Ooredoo ၏ Marketing နှင့် Communication Director ဒေါ်ပွင့်ဦးဆွေ ကပြောသည်။
အဆိုပါပွဲကြီးသည် မြန်မာနိုင်ငံတွင်း Sales နှင့် Marketing ပိုင်းလုပ်သားခေါ်ယူလိုသောကုမ္ပဏီကြီး များနှင့် နိုင်ငံတွင်းရှိ Sales နှင့် Marketing ပိုင်းများမှ လုပ်သားများအား အလုပ်ခေါ်ယူခဲ့ကြပြီး အလုပ်အကိ်ုင်ရှာဖွေသူပေါင်း ၃ ထောင်ကျော် တက်ရောက်ခဲ့ကြသည်။
အဆိုပါ
ကြီးတွင် MPT၊ Coca Cola၊ YOMA၊ OOREDOO စသော ထိပ်တန်း ကုမ္ပဏီကြီး များနှင့် အခြားသော Wall Street English၊ CDSG၊ Cannel + စသောထိပ်တန်းကုမ္ပဏီများ အပြင် ကုမ္ပဏီ ပေါင်း ၃၀ ကျော်ု မှ ပါဝင်ပံ့ပိုးပေး ထားကြသည်။
“ဒီလို Career Conference တွေ ပြုလုပ်ရတာကတော့ ဒီနယ်ပယ်မှာ ကျွမ်းကျင်တဲ့ သူတွေရဲ့ သုံးသပ်ချက်တွေ အကြံပြုချက်တွေကို လေ့လာချင်သူတွေ လေ့လာဆွေးနွေးနိုင်အောင်ပါ။ ခုဆိုရင် မြန်မာနိုင်ငံရဲ့ မာကက်တင်းစနစ်ဟာ ဒီဂျစ်တယ်ဖက်ကိုပဲ လုံးဝ ဦးတည်နေပြီး ဒီကဏ္ဍအတွက် ပြင်ဆင်စရာတွေအများကြီးရှိလာပြီဆိုတာသိသာလာစေပါတယ်။”ဟု
၏ မန်းနေးဂျင်းဒါရိုက်တာ Matt De Luca ကပြောသည်။
"အဆိုပါပွဲတွင် ခေါ်ယူခဲ့သော အလုပ်အကိုင်များမှာ Sales development, Commercial Roles, B2B, B2C, Business Development, Sales Management, Sales Training, Directors of Sales, Marketing, Media, Advertising, Digital Marketing Management, Marketing Analytics, Creative, PR & Communications Specialists စသော Sales နှင့် Marketing အလုပ်အကိုင်အခွင့်အလမ်း လစ်လပ်နေရာ အမျိုးမျိုးအတွက် အလုပ်များခေါ်ယူသွားခဲ့သည်။"
အဆိုပါ
သို့ တက်ရောက်လာသူများအနေဖြင့် နိုင်ငံအတွင်းရှိ ထိပ်တန်း ကုမ္ပဏီကြီးများမှ အလုပ်အကိုင်အခွင့်အလမ်းများကို သိရှိလျှောက်ထားခဲ့ကြသည့် အပြင် Sales နှင့် Marketing ကဏ္ဍတွင် ကျွမ်းကျင်သော ပြည်တွင်းပြည်ပမှ ဝါရင့်ပုဂ္ဂိုလ်ကြီးများဖြစ်သည့် နိုင်ငံတွင်းရှိ ထိပ်တန်းကုမ္ပဏီကြီးများမှ CEO များ၏ ဆွေးနွေး ဟောပြောမှုများမှ ဗဟုသုတအမျိုးမျိုး၊ အနာဂတ်တွင် လိုက်ပါလုပ်ဆောင်ရမည်များနှင့် အခြားသိရှိသင့်သိရှိထိုက်သည်တို့ကို လေ့လာသိရှိခဲ့ကြသည်။
အခြားသော အလုပ်အကိုင်ပြပွဲများနှင့် မတူညီသည့်အချက်မှာ ယခုအလုပ်အကိုင်ပြပွဲသည် Sales & Marketing ကဏ္ဍသီးသန် ့အလုပ်အကိုင်ပြပွဲဖြစ်ပြီး ၂၀၁၈ ခုနှစ်တွင် အကြီးဆုံးသော အလုပ်အကိုင်ပြပွဲဖြစ်ခဲ့သည်။ မြန်မာနိုင်ငံရှိ Sales နှင့် Marketing ပိုင်းလုပ်သား ခေါ်ယူလိုသော ကုမ္ပဏီကြီးများသည် Sales & Marketing ပိုင်းအတွက် ဘွဲ ့ရခါစလူငယ်များမှ ဒါရိုက်တာ Level အထိ လျှောက်ထားနိုင်စေရန် ခေါ်ယူခဲ့ကြခြင်းဖြစ်သည်။
စင်ကာပူ ယူ-၂၃ နှင့် မြန်မာ ယူ-၁၉ အသင်း ယနေ့ခြေစမ်းမည် ခြေစမ်းပွဲက MNL Web TV တွင် တိုက်ရိုက်ကြည့်ရှုနိုင်
"

	အင်ဒိုနီးရှားနိုင်ငံက အိမ်ရှင်အဖြစ် လက်ခံ ကျင်းပမည့် ၂ဝ၁၉ အာဆီယံယူ-၁၉ပြိုင်ပွဲ အတွက် ပြင်ဆင်သည့် အနေဖြင့် စင်ကာပူနိုင်ငံ ၌ လေ့ကျင့်လျက်ရှိသော မြန်မာယူ-၁၉အသင်း သည် ဇွန် ၂ဝ ရက်(ယနေ့) မြန်မာစံတော်ချိန် ညနေ ၆နာရီခွဲတွင် စင်ကာပူယူ-၂၃အသင်း နှင့် ဘီရှမ်းကွင်း၌ ခြေစမ်းပွဲကစားမည်ဖြစ် သည်။
"
မြန်မာယူ-၁၉အသင်းသည် စင်ကာပူနိုင်ငံ သို့ ဇွန် ၁၆ ရက်က ထွက်ခွာခဲ့ပြီး ဇွန် ၁၈ ရက်တွင် စင်ကာပူပရီးမီးယားလိဂ်ပြိုင်ပွဲ၌ ကစားနေသည့် ဂျပန်ကလပ်နီဂါတာအသင်း နှင့် ခြေစမ်းပွဲကစားခဲ့ရာ လေးဂိုးတစ်ဂိုးဖြင့် ရှုံးနိမ့်ခဲ့သည်။ နီဂါတာအသင်းအတွက် ဂိုးများ ကို ပွဲချိန် ၁၆ မိနစ်နှင့် ၅၉ မိနစ်တို့တွင် မူရူဖူရှီ၊ ၇၁ မိနစ်တွင် ယာမာနာကာ၊ ၇၅ မိနစ်တွင် မိုရီနာဂါတို့က သွင်းယူခဲ့သည်။ မြန်မာအသင်းအတွက် တစ်လုံးတည်သော ချေပဂိုးကို ပွဲချိန် ၇၄ မိနစ်၌ မြတ်ကောင်းခန့်က သွင်းယူခဲ့သည်။ အဆိုပါခြေစမ်းပွဲကို နှစ်ဖက် အသင်း သဘောတူညီချက်အရ ကွင်းပိတ် ကစားခဲ့ကြောင်းသိရပြီး နှစ်ဖက်အသင်းတာဝန် ရှိသူများမှ သတင်းထုတ်ပြန်ခဲ့ခြင်းမရှိပေ။
စင်ကာပူဘောလုံးအဖွဲ့ချုပ်သည် ခြေစမ်း ပွဲကစားရန်အတွက် မြန်မာ ယူ-၂၃ အသင်း ကို ဖိတ်ကြားခဲ့သော်လည်း မြန်မာနိုင်ငံ ဘောလုံးအဖွဲ့ချုပ်က အာဆီယံ ယူ-၁၉ ပြိုင်ပွဲ ယှဉ်ပြိုင်မည့် မြန်မာ ယူ-၁၉ အသင်း အတွေ့ အကြုံကောင်းများရစေရန်အတွက် ယူ-၂၃ (ခ)အသင်းအမည်ဖြင့် စေလွှတ်ယှဉ်ပြိုင်စေ ခြင်းဖြစ်သည်။ မြန်မာ ယူ-၁၉ အသင်းသည် စင်ကာပူခြေစမ်းခရီးသို့ ကစားသမား ၂၃ ဦး ခေါ်ယူသွားပြီး နည်းပြချုပ်အဖြစ် ဦးမျိုးလှိုင်ဝင်း က တာဝန်ယူလျက်ရှိသည်။
ဆက်စပ်သတင်းများအရ စင်ကာပူယူ“၂၃ နှင့် မြန်မာယူ−၁၉ အသင်းတို့၏ ခြေစမ်းပွဲစဉ် ကို ရုပ်သံမှ တိုက်ရိုက်ပြသမည်မဟုတ်ဘဲမြန်မာနေရှင်နယ်လိဂ်အွန်လိုင်းရုပ်သံဖြစ်သည့် MNL Web TV ၌ တိုက်ရိုက်ကြည့်ရှုနိုင် ကြောင်း သိရသည်။
ဂျီ-ဆဲဗင်းအစည်းအဝေး အဆင်မပြေစွာပြီးဆုံး၊ ပူးတွဲကြေညာချက်မှ အမေရိကန်နုတ်ထွက်
"

တော်ရွန်တို ဇွန် ၁ဝ

	ကနေဒါနိုင်ငံတွင် ကျင်းပသည့် စက်မှုထိပ်သီးခုနစ်နိုင်ငံ ဂျီ-ဆဲဗင်းအစည်းအဝေး အပြီးသတ်ပူးတွဲကြေညာချက်ကို အမေရိကန်သမ္မတဒေါ်နယ်ထရမ့်က မထောက်ခံဘဲ နုတ်ထွက်ခဲ့မှုကြောင့် အစည်းအဝေးကို အဆင်မပြေစွာပြီးဆုံးခဲ့ကြောင်း သိရသည်။
"
အမေရိကန်က မဟာမိတ်နိုင်ငံများကိုပါ သွင်းကုန်ခွန်များတိုးကောက် ခြင်းကြောင့် မဟာမိတ်နိုင်ငံများကလည်း အမေရိကန်ကို တန်ပြန် အခွန်တိုးကောက်ရန်စီစဉ်နေသဖြင့် တင်းမာမှုများဖြစ်ပွားကာ ခုနစ် နိုင်ငံအစည်းအဝေးသည် အဆင်မပြေဖြစ်ခဲ့ရသည်။ ပူးတွဲကြေညာချက်တွင် စက်မှုထိပ်သီးခုနစ်နိုင်ငံသည် စည်းမျဉ်းစည်းကမ်းကိုအခြေခံသော ကုန်သွယ်ရေးစနစ်ထူထောင်မည်ဟု ကြေညာထားခြင်းကို အမေရိကန်သမ္မတထရမ့်က လက်ခံအသိအမှတ်ပြုရန် ငြင်းဆန်ခဲ့ သည်။ ဂျီ-ဆဲဗင်းအဖွဲ့တွင် ကနေဒါ၊ အမေရိကန်၊ ဗြိတိန်၊ ပြင်သစ်၊ အီတလီ၊ ဂျပန်နှင့်ဂျာမနီတို့ပါဝင်ပြီး ကမ္ဘာ့စီးပွားရာခိုင်နှုန်း ၆ဝ အထိကို ကိုယ်စားပြုထားသည်။
ဇူလိုင် ၁ ရက်မှစတင်ကာ ဂျီ-ဆဲဗင်းမဟာမိတ်နိုင်ငံများက အမေရိကန်ကို တန်ပြန်အခွန်တိုးကောက်မည်ဖြစ်ကြောင်း၊ သမ္မတထရမ့်သည် ကိုယ်ကျိုးကြည့်အမျိုးသားဝါဒကိုစွဲကိုင်ကာ မျှတစွာကုန်သွယ်ရေးကို မျက်ကွယ်ပြုနေကြောင်း ကနေဒါဝန်ကြီးချုပ်ထရူဒိုက စွပ်စွဲခဲ့သည်။
အမေရိကန်က မထောက်ခံလျှင်ပင် ဂျီ-ဆဲဗင်းနိုင်ငံများအနေဖြင့် ပူးတွဲကြေညာချက်အတိုင်း လက်ခံကျင့်သုံးသွားမည်ဖြစ်ကြောင်း ဗြိတိန် အစိုးရတာဝန်ရှိသူများက ပြောသည်။ သမ္မတထရမ့်သည် ဇွန် ၁၂ ရက်တွင် စင်ကာပူ၌ မြောက်ကိုရီးယားခေါင်းဆောင် ကင်ဂျုံအွန်နှင့် တွေ့ဆုံရန်အတွက် ကနေဒါနိုင်ငံ ကွီးဘတ်ပြည်နယ် လာမယ်ဘာရီ မြို့ရှိ ဂျီ-ဆဲဗင်းအစည်းအဝေးမှ စောစီးစွာထွက်ခွာခဲ့သည်။
ဂျီ-ဆဲဗင်းနိုင်ငံများသည် ကမ္ဘာတစ်ဝန်းအမျိုးသမီးငယ်များ ပညာ ရေးအတွက် ဒေါ်လာသန်း ၃ဝဝဝ ရန်ပုံငွေစိုက်ထူအသုံးပြုသွားရန် ကတိပြုခဲ့ကြသည်။ လာမည့်ငါးနှစ်အတွင်း ကမ္ဘာ့ဘဏ်က ဒေါ်လာ သန်း ၂ဝဝဝ၊ ဗြိတိန်က ဒေါ်လာသန်း ၂၅ဝ ၊ ကနေဒါက ဒေါ်လာ သန်း ၃၁ဝ အထိထည့်ဝင်ရန် ကတိပြုထားသည်။
ယာဉ်ပိုင်ရှင်ဦးကျော်နေဝင်းနှင့် ဦးဇွဲနေဝင်းတို့အပေါ် တရားရုံးသို့ဦးတိုက်လျှောက်ထား တရားစွဲဆိုမှု နစ်နာသူ ယာဉ်မောင်းနှစ်ဦးက ကျေအေးလွှာတင်
"

	YBS (၂၀)ယာဉ်ရပ်နားကားဝင်းအတွင်း ယာဉ်နှစ်စီး ချိတ်မိပျက်စီးဆုံးရှုံးနှင့်ပတ်သက်၍ ယာဉ်မောင်း ဝန်ထမ်းအပေါ်ကိုယ်ထိလက်ရောက်ကျုးလွန်ခဲ့သည်ဆိုမှုဖြင့် နစ်နာသူယာဉ်မောင်းက တရားရုံးသို့ဦးတိုက်လျှောက်ထားခဲ့မှုနှင့်ပတ်သက်၍ လှိုင်သာယာမြို့နယ်တရားရုံးက ပုဒ်မ ၂ခုဖြင့် စစ်ဆေးရန် ယာဉ်ပိုင်ရှင်ဦးကျော်နေဝင်းနှင့် ဦးဇွဲနေဝင်းတို့ ၂ ဦးကို  ဇွန် ၁၅ ရက်တွင်ချိန်းဆိုခဲ့ပြီး ယနေ့ရုံးချိန်းတွင် တရားလိုယာဉ်မောင်းနှစ်ဦးက အမှုကျေအေးရုပ်သိမ်းခွင့် လျောက်ထားခဲ့ကြောင်း လှိုင်သာယာမြို့နယ်တရားရုံးမှ သိရသည်။
"
၂၀၁၈ ခုနှစ် ဧပြီ ၂၈ ရက် နံနက် ၁၁ နာရီ အချိန်ခန့်က  YBS ၂၀ ယာဉ်ရပ်နားကွင်းစခန်းအတွင်း ဦးအောင်မြတ် မောင်းနှင်သည့် ယာဉ်နှင့် ဦးကျော်မင်းထွန်းတို့ မောင်းနှင်သည့် ယာဉ် ၂ စီး နေရာရွှေ့စဉ် ပွတ်တိုက်ရာက ကားလေကာမှန်များပျက်ဆီးခဲ့ခြင်းနှင့်ပတ်သက်၍ ဦးကျော်နေဝင်းက ယာဉ်မောင်းဦးအောင်မြတ်၏ ဘယ် ဘက် နံရိုး အနီး ရှူးဖိနပ်အချွန်ဖြင့် ကန်ကာ လည်ပင်းကိုညှစ်သည့်အပြင် ဦးဇွဲနေဝင်းကလည်း လက်နှစ်ဖက်ဖြင့် ဦးအောင်မြတ်နားရင်းကို ရိုက်နှက်သည်ဆိုကာ ဦးအောင်မြတ်က သက်ဆိုင်ရာသို့ တိုင်ကြားခဲ့ပြီး မေ ၁၁ ရက်တွင် လှိုင်သာယာမြို့နယ်တရားရုံးသို့ ဇွန် ၂၅ ရက်က ဦးတိုက် လျှောက်ထားခဲ့သောအမှုဖြစ်သည်။
အဆိုပါ ဦးတိုက်လျှောက်ထားမှုနှင့်ပတ်သက်၍ယာဉ်မောင်း အပေါ်ကိုယ်ထိလက်ရောက်ကျူး လွန်ခဲ့သည်ဆိုကာ တိုင်တန်းခံရသည့် ယာဉ်ပိုင်ရှင်များဖြစ်သည့် ဦးကျော်နေဝင်း နှင့် ဦးဇွဲနေဝင်းတို့ကို ရာဇသတ်ကြီးဥပဒေပုဒ်မ ၂၉၄/၃၂၃(ဆဲဆိုမှု၊ နာကျင်စေမှု)ဖြင့် စစ်ဆေးရန် တွဲဖက်မြို့နယ် တရားသူကြီး (၁) က ဇွန် ၁ ရက်ကလက်ခံခဲ့ပြီး ဇွန် ၁၅ ရက်နေ့သို့ ချိန်းဆိုခဲ့ခြင်း ဖြစ်သည်။
"""ကျွန်တော်တို့ တွေဆုံညှိနှိုင်းပြီးပါပြီ။ ဦးကျော်နေဝင်းတို့ ဘက်ကလည်း ယာဉ် မောင်းတွေရဲ့နစ်နာမှုတွေ အလုပ်ရှင်အလုပ်သမားအခွင့်အရေးတွေကို လိုက်လျောပေးမယ်။ လုပ်ခနစ်နာကြေးတွေကိုပြန်ထုတ်ပေးမယ်လို့ ပြောခဲ့တာရှိတယ်။ ယာဉ် မောင်းတွေကိုစွဲဆိုထားတဲ့ ပုဒ်မ ၂၇၉ အမှုကိုလည်းရုပ်သိမ်းပေးမယ်လို့ပြောခဲ့တာကြောင့် သူတို့ကိုစွဲဆိုထားတဲ့အမှုကို ကျေအေးလွှာတင်ခဲ့တာပါ""ဟု ဧရာဝတီတိုင်းဒေသကြီး ခုံသမာဓိအလုပ်သမား ကိုယ်စားလှယ် ဦးမောင်မောင်ဟန်(ခ) ဦးဘိုကြီးကပြောသည်။"
အဆိုပါယာဉ်ရပ်နားဝန်းအတွင်း ယာဉ်နှစ်စီးပွတ်တိုက်ပျက်စီးမှုနှင့်ပတ်သက်၍ ယာဉ်မောင်းနှစ်ဦးကိုလည်း Omni Focus General Services ကုမ္ပဏီက ရာဇသတ်ကြီးဥပဒေပုဒ်မ ၂၇၉ အရ သောင်ကြီးနယ်မြေရဲ စခန်းတွင် အမှုဖွင့်တိုင်တန်းခဲ့သည်။
"""ကျွန်တော်တို့ ထမင်းစားလက်မှတ်ဖြစ်တဲ့ ယာဉ်မောင်းလိုင်စင်တွေပြန်ပေးမယ်ပြောတယ်။  လုပ်ခနစ်နာကြေးတွေကိုပြန်ထုတ်ပေးမယ်လို့ လည်းပြောတာကြောင့် ဒီနေ့ ကျေအေးလွှာတင်ခဲ့တယ်""ဟု တရားရုံးသို့ ဦးတိုက်လျှောက်ထားသူ ကိုအောင်မြတ်ကပြောသည်။"
ယနေ့ရုံးချိန်းသို့ တိုင်တန်းခံရသူ ဦးကျော်နေဝင်း၊ ဦးဇွဲနေဝင်းတို့လာရောက်ခဲ့ခြင်းမရှိဘဲ အကျိုးဆောင်ရှေနေက ခွင့်တိုင်ကြားခဲ့ပြီး  နှစ်ဦးနှစ်ဖက်ကျေအေးရုပ်သိမ်းမှုနှင့် ပတ်သက်၍ ဆုံးဖြတ်ပေးရန် နောက်ရုံးချိန်းသို့ ချိန်းဆိုထားသည်။
"""ဒီနေ့ ရုံးချိန်း ကို ကိုကျော်နေဝင်းနဲ့ဇွဲနေဝင်းတို့ လာရောက်ခဲ့မယ်ဆိုရင် ကျေအေးလွှာတင်တဲအမှုက ဒီနေ့ ပြီးပြတ်သွားမှာပါ""ဟု ဦးမောင်မောင်ဟန်ကပြောသည်။"
တစ်ဆင့်အာမခံလုပ်ငန်းကို   အမျိုးသားအဆင့်အဖြစ် နိုင်ငံတကာနည်းတူ   ထူထောင်ရန်စီစဉ်လျက်ရှိဟုဆို
"

	တစ်ဆင့်အာမခံလုပ်ငန်းကို အမျိုးသားအဆင့်အဖြစ် နိုင်ငံတကာနည်းတူ ထူထောင်သွားရန် စီစဉ်နေကြောင်း၊ တစ်ဆင့်အာမခံလုပ်ငန်း (Re-Insurance)သည် ပြည်တွင်း၌ပေးလျော်ရာတွင် လျော်ကြေးများပြားသည့် အာမခံများအတွက် နိုင်ငံတကာဈေးကွက်၌ ပြန်လည်၍ အာမခံထားခြင်းဖြစ်ပြီး အာမခံလုပ်ငန်းရေရှည်တည်တံ့အောင်မြင်စေရန် လုပ်ကိုင်ဆောင်ရွက်သည့် စနစ်မျိုးဖြစ်ကြောင်း မြန်မာ့အာမခံလုပ်ငန်းမှ သိရသည်။
"
"""နိုင်ငံတကာရဲ့ အာမခံဈေးကွက်မှာက အာမခံကုမ္ပဏီအကြီးကြီးတွေရှိတယ်။ တစ် နည်းအားဖြင့် ဆုံးရှုံးနိုင်ခြေဖြစ်မယ့်အခြေအနေ တွေကိုဖြန့်ဝေဆောင်ရွက်တာပါ။ အာမခံကုမ္ပ ဏီတိုင်းဟာ တစ်ယောက်တည်းနဲ့ ဒီအန္တရာယ် ကို ကိုင်ထားလို့မရပါဘူး။ ဒါမှလည်း ရေရှည် မှာ ရှင်သန်ရပ်တည်နိုင်မှာဖြစ်ပါတယ်""ဟု မြန်မာ့အာမခံလုပ်ငန်း ဦးဆောင်ညွှန်ကြားရေး မှူးက ပြောဆိုသည်။"
အဆိုပါတစ်ဆင့်အာမခံလုပ်ငန်းတွင် ဆုံး ရှုံးနိုင်ခြေမြင့်မား၍ ကြီးမားသောလျော်ကြေး ပေးရမည့် ရေနံ၊ သဘာဝဓာတ်ငွေ့လုပ်ငန်း များနှင့်ဆက်စပ်သည့်အာမခံများကို အများ ဆုံးထားလေ့ရှိပြီး မြန်မာနိုင်ငံအနေဖြင့်လည်း ယင်းလုပ်ငန်းများကို အရှေ့တောင်အာရှရှိ အာမခံကုမ္ပဏီကြီးများ၌ အာမခံထားခြင်းများ ရှိသကဲ့သို့ အမျိုးသားအဆင့် တစ်ဆင့်အာမခံ လုပ်ငန်းဌာန Myanmar Re-Insurance ကိုလည်း ထူထောင်ရန် စီစဉ်ထားခြင်းဖြစ် သည်။
ထိုကဲ့သို့သော တစ်ဆင့်အာမခံလုပ်ငန်း စနစ်အတွက် ဝန်ထမ်းများကို အိန္ဒိယနိုင်ငံ အထွေထွေအာမခံကော်ပိုရေးရှင်း၏ နည်း ပညာအကူအညီဖြင့် လေ့ကျင့်မှုများလုပ်ကိုင် သွားမည်ဖြစ်ပြီး လုပ်ငန်းအတွေ့အကြုံမရှိ သေးသည့် ပြည်တွင်းပုဂ္ဂလိကအာမခံလုပ်ငန်း ကုမ္ပဏီများကိုလည်း တစ်ဆင့်အာမခံလုပ်ငန်း စနစ်၌ လက်တွဲခေါ်ဆောင်သွားရန် စီစဉ်ထား ကြောင်း သိရသည်။
ပြီးခဲ့သည့် ၂၅ နှစ်အတွင်း အန္တာတိကတိုက် ရေခဲတန်ချိန် သုံးထရီလီယံအရည်ပျော်ခဲ့
"

	အန္တာတိကတိုက် ရေခဲများ မြန်မြန်ဆန်ဆန် အရည်ပျော်လျက်ရှိကြောင်းသိပ္ပံပညာရှင်များကသတိပေးပြောကြားလိုက်သည်။
"
အန္တာတိကတိုက်သည် လက်ရှိတွင် တစ်နှစ်လျှင် ရေခဲတန်ချိန် ဘီလီံယံ ၂၀ဝ ခန့် အရည်ပျော်ကျလျက်ရှိကြောင်းသိရသည်။ ထိုသို့ အရည်ပျော်ခြင်းအကျိုးဆက်ကြောင့် ကမ္ဘာ့ပင်လယ်ရေပြင်သည် တစ်နှစ်လျှင် ဝ ဒသမ ၆ မီလီမီတာ မြင့်တက်လာရသည်ဟုသိပ္ပံပညာရှင်များကဆိုသည်။ လေ့လာတွေ့ရှိချက်များကိုသဘာဝဝန်းကျင် (Nature) ဂျာနယ်တွင် ဖော်ပြထားသည်။
၁၉၉၂ ခုနှစ်မှသည် လက်ရှိအချိန်ထိဆိုလျှင် အန္တာတိကတိုက်သည် ရေခဲတန်ချိန် ၂ ဒသမ ၇ ထရီလီယံခန့် အရည်ပျော်ခဲ့ပြီဖြစ်ပြီး၊ ထိုသို့ပျော်ကျသောရေခဲများကြောင့် ကမ္ဘာ့ပင်လယ်ရေမျက်နှာပြင်သည် ၇ ဒသမ ၅ မီလီမီတာ မြင့်တက်လာရသည်ဟုလေ့လာတွေ့ရှိထားသည်။
ကမ္ဘာ့အစိုးရများအနေဖြင့် မြေနိမ့်ကမ်းရိုးတန်းဒေသများပင်လယ်ရေလွှမ်းခံရမည့်အရေးကို ကြိုတင်ကာကွယ်ရေးအစီအစဉ်များ၊ နေရာပြောင်းရွှေ့ချထားရေးအစီအစဉ်များရေးဆွဲထားရန်လည်းအစီရင်ခံစာကသတိပေးသည်။ အထူးသဖြင့် ရေနွေးစီးကြောင်းထိုးဝင်နေသော အန္တာတိကတိုက် အနောက်ပိုင်းခြမ်းတွင် ရေခဲများအရည်ပျော်နှုန်းအမြင့်ဆုံးဖြစ်နေကြောင်းလေ့လာသုတေသနကိုဦးဆောင်ခဲ့သည့် ဗြိတိန်နိုင်ငံလိဒ်တက္ကသိုလ်မှ ပါမောက္ခ အန်ဒရူးရှားပါ့ဒ်ကပြောသည်။
နာဆာသည်လည်း ၁၉၉၀ ပြည့်နှစ်များကစတင်ကာ အန္တာတိကတိုက် ရေခဲပြင်စောင့်ကြည့်ရေး ဂြိုလ်တုကိုလွှတ်တင်ခဲ့သလို၊ ဥရောပသည်လည်း ၁၉၉၂ ခုနှစ်ကစတင်ကာ အန္တာတိကတိုက် ရေခဲပြင်အခြေအနေကိုပုံမှန် မှတ်တမ်းတင်နေခဲ့ခြင်းဖြစ်သည်။
ကမ္ဘာတစ်ဝန်းအမျိုးမျိုးသောအကြောင်းရင်းများကြောင့် ပင်လယ်ရေမျက်နှာပြင်သည် နှစ်စဉ် ၃ မီလီမီတာခန့် မြင့်တက်လျက်ရှိသည်။ ကမ္ဘာကြီးပူနွေးမှုကြောင့် ပင်လယ်ရေပြင် ပြန့်ကားတက်လာခြင်း၊ အန္တာတိယကတိုက် ရေခဲများအရည်ပျော်ခြင်းစသည့် အကြောင်းရင်းများပါဝင်သည်။ အထူးသဖြင့် အန္တာတိကတိုက် ရေခဲများအရည်ပျော်မှုသည် ပင်လယ်ရေမျက်နှာပြင်ကို မြင့်တက်လာစေသည့် အဓိကလက်သည်ဖြစ်သည်ဟုလည်းလေ့လာမှုစစ်တမ်းကထောက်ပြထားသည်။
ပျောက်ဆုံးခင်ပွန်းအလောင်း ရဲကလာပို့၍ မီးသင်္ဂြိုဟ်ပြီးနောက် ခင်ပွန်းသည်အစစ် မသေဘဲ ဇနီးထံပြန်ရောက်လာ
"

	ဂျပန်နိုင်ငံတွင် အမျိုးသမီးတစ်ဦးထံ ၄င်း၏ခင်ပွန်းသည် ရေနစ်သေဆုံးခဲ့၍ဆိုကာ အလောင်းလာပို့ခဲ့သဖြင့် မီးသဂြိုဟ်ခဲ့ပြီးနောက် တစ်နှစ်အကြာတွင် ခင်ပွန်းသည်မသေဘဲ ပြန်လည်ရောက်ရှိလာမှု ဖြစ်ပွားခဲ့သည်။
"
ဇွန် ၁၃ ရက် တိုကျိုရဲတပ်ဖွဲ့ ထုတ်ပြန်ချက်အရ ၂၀၁၇ ဇွန်လအတွင်း တိုကျိုအရှေ့ပိုင်းရှိ မြစ်တစ်စင်းအတွင်းမှ တွေ့ရှိခဲ့သည့် အသက် ၄၀ ခန့် အမျိုးသားအလောင်းတစ်လောင်းကို လူပျောက်တိုင်ထားသည့် အမျိုးသမီးတစ်ဦးအား ပြသခဲ့ရာ အမျိုးသမီးက ၄င်း၏ ခင်ပွန်းဟု အသိအမှတ်ပြုပြီး ဆွေမျိုးများကလည်း လက်ခံခဲ့သည်ဟုဆိုသည်။ ယင်းနောက် အမျိုးသမီးက အလောင်းကို မီးသဂြိုဟ်ခဲ့သည်။
ယခုနှစ် မေလတွင် ပျောက်ဆုံးအမျိုးသားသည် အသက်ရှင်လျက်အိမ်ပြန်ရောက်လာခဲ့သည်။ ဖြစ်ရပ်အတွက် ရဲတပ်ဖွဲ့က တောင်းပန်ခဲ့ပြီး မီးသဂြိုဟ်ခဲ့သည့် အလောင်းသည် မည်သူမည်ဝါဖြစ်ကြောင်း စုံစမ်းလျက်ရှိသည်။ ရာဇဝတ်မှုနှင့် ဆက်နွယ်မှုမရှိသည့် အလောင်းများကို မိသားစုဝင်များထံ လွှဲပြောင်းပေးအပ်လေ့ရှိပြီး ယင်းသို့လွှဲအပ်ရာတွင် လုံလောက်သည့်စစ်ဆေးမှုများ ပြုလုပ်ခဲ့ခြင်း မရှိ၍ ယင်းသို့ဖြစ်ခဲ့ရကာ လိုအပ်သည့်ပြောင်းလဲမှုများ ပြုလုပ်သွားမည်ဟု တိုကျိုရဲတပ်ဖွဲ့က ပြောဆိုခဲ့သည်။
ကျောက်မီးသွေးစွမ်းအင်သုံး ဓာတ်အားပေးစက်ရုံများပိတ်သိမ်းခြင်းနှင့်  လမစေ့ဘဲ ကလေးမွေးနှုန်းကျဆင်းခြင်း ဆက်စပ်နေဟု လေ့လာတွေ့ရှိ
"

	အမေရိကန်ပြည်ထောင်စု ကယ်လီဖိုးနီးယားပြည်နယ်၌ လောင်စာဆီနှင့်ကျောက်မီးသွေးစွမ်းအင်သုံးလျှပ်စစ်ဓာတ်အားပေးစက်ရုံ ရှစ်ရုံကိုပိတ်သိမ်းလိုက်ခြင်းနှင့် စက်ရုံများနားတွင်နေထိုင်သည့် အမျိုးသမီးများ လမစေ့ဘဲကလေးမွေးမှုနှုန်းကျဆင်းခြင်းတို့ကြား ဆက်စပ်နေကြောင်း ဘာကီလီရှိ ကယ်လီဖိုးနီးယားတက္ကသိုလ် အများပြည်သူကျန်းမာရေးဌာန လေ့လာမှုတစ်ခု၌ဖော်ပြထားသည်။
"
လောင်စာဆီစွမ်းအင်သုံး ဓာတ်အားပေး စက်ရုံခြောက်ရုံနှင့် ကျောက်မီးသွေးစွမ်းအင် သုံးဓာတ်အားပေးစက်ရုံနှစ်ရုံတို့ ပိတ်ပစ်မှုနှင့် ဆက်စပ်၍ လေ့လာမှုကိုပြုလုပ်ခဲ့ခြင်းဖြစ် သည်။ ၂၀ဝ၁ မှ ၂၀၁၁ ခုနှစ်ကြား စုဆောင်းခဲ့ သည့် သတင်းအချက်အလက်များအရ စက်ရုံ များပိတ်သိမ်းပြီးနောက် လမစေ့ဘဲ ကလေး မွေးဖွားသည့် အမျိုးသမီးဦးရေသည် ၇ ရာခိုင် နှုန်းမှ ၅ ဒသမ ၁ ရာခိုင်နှုန်းအထိ လျော့ကျ ခဲ့ကြောင်း တွေ့ရှိခဲ့သည်။
သေးငယ်
လောင်စာဆီနှင့် ကျောက်မီးသွေးတို့ကို မီးရှို့အပူပေးရာမှ  ပတ်ဝန်းကျင်ညစ်ညမ်းစေသော အမှုများထွက်လာပြီး ယင်းအမှုများ အနက် တချို့သည် အဆုတ်နှင့်သွေးကြောများ ထဲသို့ ဝင်ရောက်နိုင်လောက်အောင် သေးငယ် သည်။ ထို့ပြင် ယင်းလောင်စာများကို မီးရှို့ အပူပေးမှုကြောင့် ဆာလ်ဖာဒိုင်အောက်ဆိုက် နှင့် နိုက်ထရိုဂျင်အောက်ဆိုက်ဓာတ်ငွေ့များထွက်ရှိရုံသာမက ပြဒါး၊ ခဲအပါအဝင် အန္တရာယ် ရှိစေသော ပစ္စည်းများလေထဲသို့ ရောက်ရှိခဲ့ သည်။
စက်ရုံများမှထွက်သည့် ညစ်ညမ်းမှုန်များ က ကိုယ်ဝန်ဆောင်အမျိုးသမီးများအပေါ် မည်မျှသက်ရောက်မှုရှိသည်ကို သိရှိရန်အတွက် သုတေသနပညာရှင်များသည် စက်ရုံများ မပိတ်မီနှစ်နှစ်နှင့် စက်ရုံများပိတ်ပြီး တစ်နှစ် အကြာအထိ ရရှိသော လေထုအခြေအနေ ဆိုင်ရာ သတင်းအချက်အလက်များကို လေ့လာ သုံးသပ်ခဲ့သည်။ ထို့ပြင် စက်ရုံများမှ ၁၂ ဒသမ ၄ မိုင်ဝန်းကျင်တွင်နေထိုင်သည့် အမျိုး သမီးများ၏ကလေးမွေးဖွားမှု ၅၇၀ဝ၀ ဆိုင်ရာ သတင်းအချက်အလက်များကိုလည်း သုံးသပ် ခဲ့သည်။
ပုံမှန်ကိုယ်ဝန်ဆောင်မှုကာလသည် ရက် သတ္တ ၃၉ ပတ်မှ ရက်သတ္တပတ် ၄၀ အထိ ကြာမြင့်သောကြောင့် ၃၇ ပတ်မတိုင်မီ ကလေး မွေးခြင်းကို လမစေ့ဘဲမွေးခြင်းဟု သတ်မှတ် ထားသည်။ ယခုလေ့လာသည့် ကိုယ်ဝန်ဆောင် များအနက် ၆ ရာခိုင်နှုန်းသည် လမစေ့ဘဲ မွေးဖွားခဲ့သည်။
ရေကြီးရေလျှံခဲ့သည့် မန်းရွှေစက်တော်ဘုရားနှင့် အနီးဝန်းကျင်၌ ရေပြန်လည်ကျဆင်း
"

	မကွေးတိုင်းဒေသကြီးအတွင်း ဇွန် ၉ ရက်မှ စတင်၍ မိုးအဆက်မပြတ်ရွာသွန်းခဲ့သဖြင့် မန်းချောင်းရေမြင့်တက်မှုဖြစ်ပေါ်ခဲ့ရာ ရေကြီးရေလျှံခဲ့သည့် မန်းရွှေစက်တော်ဘုရားနှင့် အနီးဝန်းကျင်၌  ရေပြန်လည်ကျဆင်းသွားပြီဖြစ်ကြောင်း တပ်မတော်ကာကွယ်ရေးဦးစီးချုပ်ရုံး၏ ယနေ့ ဇွန် ၁၉ရက် သတင်းထုတ်ပြန်ချက်အရ သိရသည်။
35648712_1732499476870910_3199302279589003264_n.jpg




"
ဇွန် ၁၅ ရက်တွင် မန်းရွှေစက်တော်ဘုရား အောက်စက်တော်ရာရှိခြေတော်ရာအားဖုံးအုပ်ထားသည့် အလင်းပေါက်ဖန်အုပ်ဆောင်းနစ်မြုပ်သည့်အပြင် အောက်စက်တော်ရာ အာရုံခံတန်ဆောင်း၏ ပန်းဆွဲနှင့်နီးကပ်သည်အထိ ချောင်းရေများမြင့်တက်ခဲ့ ခြင်းဖြစ်ကြောင်း သိရသည်။
ဇွန် ၁၆ ရက်မှစ၍ မိုးရွာသွန်းမှုလျော့နည်းလာသဖြင့် မန်းချောင်းရေများ တဖြည်းဖြည်းပြန်လည်ကျဆင်းခဲ့ရာ အောက်စက်တော်ရာ ရင်ပြင်တော်သည်လည်း ပြန်ပေါ်လာခဲ့ပြီး ရင်ပြင်တော်ပေါ်တွင် တင်ကျန်ခဲ့သည့် ရွှံ့ညွန်များ၊ ရေစီးဖြင့်မျောပါလာသော အမှိုက်များနှင့်သစ်ကိုင်းအပိုင်းအစများအား ယနေ့ နံနက်ပိုင်းတွင် အလယ်ပိုင်းတိုင်းစစ်ဌာနချုပ် ပဒါန်းတပ်နယ်နှင့် မကွေးတပ်နယ်တို့မှ တပ်မတော်သားများ၊ မြန်မာနိုင်ငံရဲတပ်ဖွဲ့ဝင်များ၊ မီးသတ်တပ်ဖွဲ့ဝင်များ၊ ဂေါပကအဖွဲ့ဝင်များနှင့် ဝန်ထမ်းများက အလင်းပေါက်ဖန်အုပ်ဆောင်းနှင့် ရင်ပြင်တော်ပေါ်ရှိရွှံ့ညွန်များအား ရေပိုက်များဖြင့် ဆေးချခြင်းနှင့် တံမြက်စည်းများဖြင့် ဖယ်ရှားရှင်းလင်းခြင်းများပြုလုပ်ခဲ့ကြောင်း သိရသည်။
